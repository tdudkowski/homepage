---
title: "Enigma cz. 1 - kryptologia 1914 - 1945"
section: "blog"
subsection: "historia"
set: enigma
date: 2021-09-05
edited:
image: ../images/Enigma-logo.jpg
tags: enigma, kryptologia, wwii
description: "Kontekst historyczny. Ogólna historia kryptologii w okresie WWI do WWII, maszyny rotorowe."
---

Stały adres serii wpisów o Enigmie - [/blog/enigma](/blog/enigma)

#### Uwaga: to testowa wersja wpis

W tym odcinku przedstawię historię kryptologii wojennej w okresie od Wielkiej Wojny do końca Drugiej Wojny Światowej (dalej WWII).

Kryptologia jest dziedziną nauki, która ściśle bazuje na technologii, tzn. jej rozwój zależny jest od potrzeb i możliwości użytkownika. Kryptologia wojenna to ochrona własnej łączności i wywiad na obszarze łączności nieprzyjaciela. Dlatego od łączności trzeba zacząć. Tylko wtedy zrozumiemy, dlaczego stosowano takie, a nie inne techniki i dlaczego na początku Wielkiej Wojny kryptologia była tak zapóźniona.

Potem opiszę na przykładzie każdego kraju istotnego dla przebiegu wojny i rozwoju kryptologii. To będzie kontekst powstania, rozwoju i złamania Enigmy. Zaś o samej historii Enigmy i tym jaki wpływ wywarła na kryptologię w następnym, już trochę krótszym, wpisie.

Jedna uwaga terminologiczna à propos maszyn rotorowych: w polskiej nomenklaturze przyjęło się używać trzech nazw na eponimiczny element tych maszyn: walec, rotor, wirnik. Wszystkie oznaczają to samo, ja używam dwóch pierwszych z preferencją do walca (bo takiego słowa używali Niemcy), do wirnika jakoś nie mogę się przekonać, tak samo zresztą jak do "maszyn wirnikowych".

Dla prostoty opisu pomijam telefony i radiostacje głosowe używane w wojsku. Zresztą poza jednym opisanym tu urządzeniem (SIGSALY), były to po prostu scramblery.

- [WWII Scrambler Phone](https://www.cryptomuseum.com/crypto/uk/secraphone/index.htm) | [Frequency Changer 6AC/3](https://www.cryptomuseum.com/crypto/uk/secraphone/6ac3.htm)

### Łączność

Do XIX wieku kryptologia nie odgrywała w skali państwa czy całej armii wielkiej roli. Cała łączność odbywała się na zapleczu pomiędzy pierwszą linią a sztabem, więc szansa na przechwycenie posłańca, czy sekretnego listu nie była wielka. Szyfrowaną łączność stosowano w komunikacji z jednostkami zamorskimi i placówkami dyplomatycznymi. Kryptologia była domeną dyplomacji, handlu i kultury popularnej (gazetowe quizy i szarady).

Sytuację tę zmieniły dwa dziewiętnastowieczne wynalazki: telegraf i radio.

##### Telegraf

Telegraf w znanej nam formie, tzn. telegraf elektryczny używający taśmy dziurkowanej i alfabetu Morse'a wszedł do powszechnego użytku w latach 50 XIX wieku. Linie telegraficzne zwykle były rozciągane wzdłuż linii kolejowych, które w tym czasie były również nowym wynalazkiem - największe inwestycje kolejowe przypadają na lata 40 i 50 XIX wieku. Telegraf i kolej w zupełnie nowy sposób łączyły kolejne miasta i kraje. To był futurystyczny teleport tamtej epoki, który gruntownie odmienił świat.

Od razu dostrzeżono militarne znaczenie tych wynalazków. Dla armii pruskiej fundamentalne znaczenie miała misja wojskowa wysłana do USA w celu obserwowania przebiegu wojny secesyjnej (1861-65). Koleją błyskawicznie można było wprowadzić w pobliże frontu świeże oddziały, w zaskakujący sposób dokonać koncentracji oraz szybko i tanio dostarczyć środki prowadzenia walki. Telegraf zapewniał błyskawiczny i niezawodny obieg meldunków i rozkazów.

W Prusach, które w tym czasie zmierzały do integracji całych Niemiec pod swoim przywództwem, kolej i telegraf rozumiano nie tylko jako metodę unifikacji, ale również kluczowy element obronności - ze względu na położenie Niemiec jako centralnego państwa kontynentalnego. Podczas wojen Bismarcka o zjednoczenie Niemiec (1864-71) używanie telegrafu i kolei było już rutynową praktyką armii. W sztabie armii cesarskiej było mocne stronnictwo kolejowe. Jak to ujął von Moltke w 1872 na posiedzeniu Komisji Obrony Krajowej "rozwój kolei jest szczególnie korzystny dla armii, a kilka milionów na nowe linie daje wiele więcej dla obronności kraju niż na nasze nowe fortece". Nie tylko polityka państwa, ale i potrzeby wojska były główną przyczyną kosztownego procesu upaństwowienia kolei niemieckich rozpoczętego po zjednoczeniu i ukończonego w 1885.

W drugiej połowie XIX wieku Brytyjczycy opletli cały świat kontrolowaną przez siebie siecią podwodnych kabli telegraficznych ("All Red Line").

Znaczenie telegrafu dla kryptologii podsumował David Kahn, pisząc, iż to telegraf stworzył nowoczesną kryptologię.

##### Radio

W latach 90. XIX pojawiło się radio. Technika radiowa jest dużo trudniejsza do opanowania, ale już w 1901 udaje się radiowo przesyłać telegramy przez Atlantyk. Już w 1897 brytyjska Admiralicja rozpoczęła własne eksperymenty i w 1899 podczas ćwiczeń na Kanale uzyskała zasięg 125 km. To potwierdziło teoretyczne dotąd przypuszczenia, że bieg fal radiowych nie jest ograniczony krzywizną Ziemi. Podobne eksperymenty jeszcze w XIX wieku prowadziły marynarki francuska i włoska. Amerykanie też byli zainteresowani, ale czekali na dalsze postępy techniki. Eksperymentalnie zainstalowali radio na pancerniku USS Massachusetts (BB-2) i krążowniku pancernym USS New York (ACR-2).

Początkowo radiem przesyłano wiadomości telegraficznie, używając alfabetu Morse'a. Dlatego radio nazywano "telegrafem bez drutu" (fr Télégraphie sans fil aka TSF, niem. drahtlose Telegrafie, eng. wireless telegraphy aka radiotelegraphy), dopiero po Wielkiej Wojnie upowszechniło się radio cywilne we współczesnym tego słowa znaczeniu, nadające wiadomości głosowe i muzykę.

Pierwszym konfliktem lądowym, w którym zastosowano radio, była druga wojna burska (1899-1902), ale tam pogoda i wzgórza uniemożliwiły skuteczne zastosowanie nowej dla piechoty techniki, więc sprzęt przekazano marynarce.

W ciągu kilku lat radio stało się na morzu standardem. Już w 1909 wszystkie 90 niemieckich okrętów były wyposażone w łączność radiową. W 1912 admirał Sir John Fisher określił radio "podstawowym narzędziem wojny" ("the pith and marrow of war!").

W pierwszej dekadzie XX wieku Niemcy dla uniezależnienia się od kontrolowanego przez Brytyjczyków kabla wprowadzili na zależnych od siebie terenach kolonialnych nadajniki radiowe. Stały się strategicznym celem ataku podczas wojny.

- Niemiecka Afryka Południowo-Zachodnia (niem. Deutsch-Südwestafrika, DSWA) nadajniki zaatakowane już na początku 1915
- Afryka Wschodnia, brytyjska stacja w Mombasie wykryła niemiecką aktywność radiową w rejonie Jeziora Wiktorii
- Azja Wschodnia, Qingdao w Chinach
- Pacyfik:
  - Nauru (Mikronezja)
  - Nowa Brytania, we wrześniu 1914 wojska australijskie zaatakowały niemiecką stację (bitwa o Bita Paka), której przejęcie było ważne dla zdobycia całej niemieckiej Nowej Gwinei
  - W październiku 1914 Brytyjczycy zaatakowali wyspy Yap (Karoliny)

##### Gołębie pocztowe

Nikt się nie spodziewał gołębi pocztowych? Do łączności, w tym także wojskowej, używane były od starożytności. Bardzo ważnym rozdziałem w historii tej łączności jest oblężenie Paryża w 1870-71. Były wtedy jedyną łącznością ze światem, i to używaną w nowoczesny sposób. Do kompresji wiadomości użyto mikrofilmów. Dla zakłócenia wektora łączności Niemcy sprowadzili sokoły.

Wprowadzenie łączności radiowej nie przerwało wojskowej kariery gołębi. Tylko podczas pierwszej bitwy nad Marną Francuzi ściągnęli 72 gołębniki wojskowe. Amerykanie we Francji używali 600 gołębi. Pierwszy amerykański lotniskowiec USS Langley (CV-1) zwodowany w 1922 był wyposażony w gołębnik.

Armia niemiecka również sformalizowała użycie gołębi. Urząd Fortyfikacyjny w Spandau organizował 10-miesięczne kursy specjalistów gołębiarzy. Wrocławska forteczna stacja gołębi pocztowych znajdowała się na Kępie Mieszczańskiej w Remizie Artyleryjskiej nr 2. Budynek ten rozebrano w 1935, obecnie jest to adres Mieszczańska 9. Gołębi pocztowych używano do łączności pomiędzy fortecami. Już w XXI wieku w Kostrzynie nad Odrą odnaleziono dwa szyfrogramy ÜBCHI wysłane z Wrocławia.

Uczestniczyły w obu wojnach światowych. Dopiero w 1948 zlikwidowano Pigeon Section w brytyjskim Air Ministry (zajmowało się wyłącznie lotnictwem wojskowym). MI5 aż do 1950 prewencyjnie trzymało ptaki drapieżne jako środek do walki w nieprzyjacielskimi gołębiami.

##### Kryptologia

Podsumowując: telegraf jako kablowa metoda łączności znacznie przyspieszył komunikację, ale tylko ten, kto kontrolował przebieg kabla mógł uznać cały kanał łączności za bezpieczny. Problematyczna była jak to dziś określamy strefa zdemilitaryzowana, czyli infrastruktura znajdująca się poza kontrolą: jednostki zamorskie czy placówki dyplomatyczne.

Zupełnie inną sytuację stworzyło radio. Tu kanał łączności był otwarty na całej przestrzeni objętej zasięgiem nadajnika. Nieprzyjaciel słyszał wszystko. Wdrożenie łączności radiowej na morzu było kompletne i szybko postępowało w wojskach lądowych, które wciąż dysponowały telegrafem z oczywistych powodów preferowanym. W ciągu kilkunastu lat poprzedzających Wielką Wojnę sytuacja zmieniła się diametralnie. Rzecz w tym, że zmiana ta nastąpiła szybko i tuż przed Wielką Wojną. Kryptologia nie nadążyła za tą zmianą.

W powszechnym użyciu były książki kodowe. Była to obszerna lista słów kodujących jakieś znaczenie. Każde słowo kodu oznaczało jakieś inne słowo lub frazę i było przeznaczone do wysłania tzw. tekstu kodowego. Odbiorca dysponujący taką samą książką kodową mógł odczytać wiadomość. Miały one same wady:

- były trudne i czasochłonne w opracowaniu
- wymagały bardzo starannego procesu druku i dystrybucji, każdy egzemplarz musiał być pilnowany i kontrolowany
- w warunkach wojennych były trudne w użyciu
- jeżeli choć jeden egzemplarz wpadł w ręce nieprzyjaciela, czy to w wyniku akcji wywiadowczej, czy podczas operacji wojennej tajemnica łączności przestała istnieć; co gorsza nie było sposobu, aby sprawdzić, czy utracone książki zostały zgodnie z procedurą zniszczone przed opuszczeniem, czy też zostały przejęte przez nieprzyjaciela
- nawet jeżeli udało się ustalić, że nieprzyjaciel jest w posiadaniu książki kodowej, opracowanie i dystrybucja nowej zajmowała miesiące, co w warunkach wojennych było katastrofą

Popularność książek kodowych wynikała z faktu, że ich alternatywa, czyli maszyny szyfrujące były niezwykle prymitywne. A były takie, ponieważ do czasu wdrożenia łączności radiowej nikt ich tak naprawdę nie potrzebował. I tak koło się zamykało. Dopiero katastrofa wojenna uświadomiła wszystkim, że po pierwsze książki kodowe są zawodne, a po drugie fakt, iż maszyny szyfrujące są prymitywne to okazja biznesowa, a nie nieprzezwyciężalna przeszkoda.

- International Encyclopedia of the First World War (WW1) [Wireless Telegraphy](https://encyclopedia.1914-1918-online.net/article/wireless_telegraphy)

### Wielka Wojna

#### Znaczenie

Wielka Wojna zmieniła oblicze kryptologii, i to wbrew powszechnemu mniemaniu bardziej niż WWII.

W 1914 w powszechnym użyciu były metody kryptograficzne mające kilkaset lat, powszechnie znane i z powszechnie znanymi słabościami. Podstawową przyczyną było to, że jak dotąd sprawdzały się całkiem dobrze. Prawdopodobieństwo, że przeciwnik przechwyci posłańca albo przyłączy się do kabla telegraficznego, było niewielkie. Marynarka w coraz większym stopniu używała łączności radiowej, ale za zupełnie wystarczające uważano książki kodowe. Większe zainteresowanie kryptografią mogły wykazywać placówki dyplomatyczne, handlowe i zamorskie bazy wojskowe. Jednak dopóki nie wybuchła wojna, dotychczasowa sytuacja uważana była za dobrą, a zaufanie we własne metody niezachwiane.

Przełom w kryptografii wynikał z tego, że był to pierwszy poważny konflikt wojenny, w którym na tak dużą skalę używano łączności radiowej. Radio przeciwnik mógł podsłuchiwać bez problemu. Kryptografia była tu o krok z tyłu.

Do tej pory wszystkie stosowane techniki utajniania jawnej wiadomości można było podzielić na trzy rodzaje:

- **książki kodowe**: stosowane jako standard w marynarce wojennej i służbach dyplomatycznych, były trudne w opracowaniu, dystrybucji i użyciu, ponadto w warunkach wojennych szybko wpadały w ręce nieprzyjaciela.
- rozmaite proste **szyfry**:
  - **podstawieniowe** wg wzoru określonego w tabeli podstawień zamieniano litery, jest to podatne na analizę statystyczną, najbardziej zaawansowany był dwuznakowy szyfr Playfaira, zreszą właśnie dwuznakowe podstawienia były standardem aż do WWII
  - **przestawieniowe** tekst jawny był dzielony na bloki i wg hasła przestawiano porządek liter, w przestawieniu kolumnowym długość hasła to szerokość kolumny
  - szyfry łączące podstawienia i przestawienia
- **dyski Vigenère'a**: mechaniczne urządzenie stosujące szyfr Vigenère'a, bardzo długo uważany za odporny na atak, nawet jeszcze w 1917 potwierdzał to Scientific American, ale już w 1863 rozwiązanie podał pruski kryptograf wojskowy Friedrich Wilhelm Kasiski "Die Geheimschriften und die Dechiffrir-Kunst", choć trzeba przyznać, że długo nie zostało to dostrzeżone. Nazwa bierze się od Blaise de Vigenère, ale rzeczywistym wynalazcą był Leon Battista Alberti w 1467. Były to pierścienie na jednej osi. Obracały się zgodnie ze słowem kluczowym, jeżeli komunikat jest dłuższy od klucza, klucz się powtarza, co stanowi słabość. Mając kilka wiadomości zaszyfrowanych tym samym kluczem, łatwo można złamać. [Cipher Machines: Vigenère Cipher Disk](https://ciphermachines.com/vigenere) | [Crypto Museum: Vigenère Cipher](https://www.cryptomuseum.com/crypto/vigenere/)

Istotnym wkładem Wielkiej Wojny były:

- ostateczna kompromitacja starych, niewygodnych i podatnych na atak metod, w wyniku tego swoistego wyścigu zbrojeń dotychczasowe metody kryptoanalizy straciły znaczenie, był to kres romantycznej kryptologii opartej na lingwistyce i szaradach
- wprowadzenie nowych, mechanicznych metod szyfrowania, miejsce szarad zajęła matematyka, teoria liczb
- nowe urządzenia:
  - **koder impulsów** stosowany razem z magnetofonem drutowym
  - **Dysk Jeffersona**, kosntrukcja z tradycjami, ale regularne używanie datuje się od Wielkiej Wojny
  - szyfrowany **dalekopis** z jednorazową taśmą, w ogóle dalekopisy eksperymentalnie na niewielką skalę pojawiły się w drugiej dekadzie XX wieku, ale dopiero na lata 20. przypada ich rozwój i popularyzacja
  - **elektromechaniczne maszyny rotorowe**, były to pierwsze prawdziwe maszyny szyfrujące

Po raz pierwszy urządzenia elektryczne zostały użyte do szyfrowania.

#### Niemcy

Najlepszym przykładem znaczenia zmian dokonanych przez wojnę jest seria porażek poniesionych przez Niemcy, dlatego od nich zaczniemy.

##### Hochseeflotte

Dla armii cesarskich Niemiec WWI od początku do końca była serią katastrof. Krążownik lekki SMS Magdeburg (1911) zatonął 26 sierpnia 1914 po wejściu na skały u wejścia do Zatoki Fińskiej. Rosjanie przejęli nietkniętą książkę kodową marynarki wojennej (niem. Signalbuch der Kaiserlichen Marine, SKM) i - co gorsza - przekazali ją Brytyjczykom. To był dopiero początek. Jeszcze w 1914 Brytyjczycy pozyskali także Handelsschiffsverkehrsbuch (HVB) oraz dyplomatyczny Verkehrsbuch (VB).

Flota cesarska używała łączności radiowej bardzo często. W łączności z U-Bootami używali kodera impulsów (ang. burst encoder), który kompresował sygnał Morse'a i magnetofonu drutowego (protoplasta taśmowego; patent Duńczyka Valdemara Poulsena z 1898) do zapisania wiadomości. Potem odsłuchiwali ją na zwolnionych obrotach. Taki rozkaz dostał U-Boot, który zatopił Lusitanię.

##### ÜBCHI

Ale zejdźmy na ziemię. Deutsches Heer od 1912 używała ręcznego szyfru przestawieniowego Übungs-Chiffre (w skrócie ÜBCHI).

Dwukrotna transpozycja kolumnowa z jednym kluczem (tzw. Doppelwürfel). Ponieważ dla identyfikacji szyfru na początku każdego kryptotekstu umieszczano litery ÜBCHI, Francuzi nazwali go 'le chiffrement UBCHI'. Znali dobrze niemieckie rutyny komunikacji i dzięki temu, że tego samego hasła używano przez 8 do 10 dni, co więcej najczęściej były to hasła typu KampfundSieg czy MagdeburganderElbe, zespół francuskich kryptoanalityków pod dowództwem Georgesa Painvina nauczył się czytać ten szyfr w październiku 1914.

Nie nauczyli się trzymać tego w tajemnicy, bo miesiąc później triumfalnym tonem napisał o tym dziennik Le Matin. Tak z francuskiej gazety niemiecki sztab generalny dowiedział się, że pora zmienić kryptosystem.

- [ÜBCHI](https://de.wikipedia.org/wiki/%C3%9CBCHI)
- Rumkin.com [Übch](http://rumkin.com/tools/cipher/ubchi.php)
- [Le chiffre UBCHI](http://www.bibmath.net/crypto/index.php?action=affiche&quoi=debvingt/ubchi)

##### ABC-Chiffre

Błyskawicznie, bo już 18 listopada wprowadzono kolejny szyfr: ABC-Chiffre. Pełne wdrożenie trwało pół roku i zakończyło się dopiero w maju 1915. Jeszcze zanim do tego doszło, w grudniu 1914 Georges Painvin złamał ten szyfr. Jak sam powiedział, ABC był prostszy od poprzednika.

Była to odmiana szyfru Vigenère'a ze stałym kluczem ABC. Dzieli się tekst na bloki po trzy litery. Pierwsza jest niezmieniona, druga przesunięta o jedną pozycje, trzecia o dwie. Potem prosta transpozycja jednokolumnowa ze zmiennym hasłem. Później zmieniono stały klucz na ABCD.

- [ABC-Chiffre](https://de.wikipedia.org/wiki/ABC-Chiffre)
- [Le chiffre ABC](http://www.bibmath.net/crypto/index.php?action=affiche&quoi=debvingt/abc)

##### Abhorchdienst

W 1916 powołali Abhorchdienst złożony głównie z matematyków. Jednostka była zlokalizowana w Neumünster (Szlezwik-Holsztyn). Nigdy nie osiągnął poziomu jednostek francuskich czy austriackich. Uprzedzając wypadki, przez całą wojnę nie wyszli z dobrą ideą, rozwiązania złe zamieniali na gorsze.

W marcu 1917 Kaiserliche Heer wprowadziła dwa szyfry polowe:

- **Befehlstafel** - w łączności radiowej w strefie przyfrontowej (do 3 km od linii frontu). Dwuznakowe podstawienie.
- **Satzbuch** - używany poza tą strefą przyfrontową; dwuczęściowy, trzyliterowy kod, hasła zmieniano co 2 tygodnie. Kryptotekst zawierał dużo homofonów. Ententa nazwała ten szyfr KRU ponieważ każda grupa znaków zaczynała się od którejś z tych liter.

Geheimklappe - tabele podstawień. Często w formie regularnie publikowanych książeczek zawierających zbiory tych tabel. Również podstawienie dwuznaków.

##### ADFGX/ADFGVX

Po pierwszych sukcesach we Francji armia niemiecka utknęła w okopach. Choć wojna cały czas toczyła się na terenach nieprzyjaciela, z biegiem lat sytuacja wyglądała coraz gorzej dla Niemiec. Kończyły im się środki prowadzenia wojny. W kwietniu 1917 do wojny przystąpiły USA. To przesądzało rezultat. Ostatnim, rozpaczliwym wysiłkiem, by odnieść zwycięstwo na froncie zachodnim, zanim wylądują Amerykanie była ofensywa wiosenna (niem. Kaiserschlacht). Rozpoczęła się 21 marca 1918. Niemcy byli 100 km od Paryża.

Dla zabezpieczenia łączności na wyższym szczeblu wprowadzili innowację - szyfr ADFGX, od czerwca jego bardziej rozwiniętą wersję ADFGVX. Ta osobliwa i trudna do zapamiętania nazwa brała się z tego, że były to jedyne litery, jakie pojawiały się w szyfrogramie. To zdradzało metodę przekształcenia. Litery A, D, F, G, X były bokami szachownicy Polibiusza.

Na samym początku z tekstu jawnego usuwano spacje i znaki przestankowe. Kolejnym krokiem była prosta operacja przestawienia, do której dodano również szyfr Playfair (np. litery j zamieniano na i). I dopiero teraz wchodzi tablica Polibiusza: każdej literze szyfru jawnego przydzielano dwuliterowy kod wynikający z jej pozycji na poniższej tablicy.

Czyli słowo KAISER było szyfrowane na XAFFGGFAAGDX.

```
    A D F G X
A | P G C E N
D | B Q O Z R
F | S L A F T
G | M D V I W
X | K U Y X H
```

To jest uproszczony opis, bo jeszcze wchodzą reguły przestawienia. Tak czy inaczej, była to skomplikowana w użyciu i mimo częstej zmiany klucza słaba metod szyfrowania.

Jak bardzo słaba przekonali się Francuzi. W kilka dni ich kryptoanalityk Georges Painvin złamał tę metodę. Najściślejsze tajemnice sztabu niemieckiego mieli na stole.

##### Podsumowanie

Efekty powyższych wpadek były katastrofalne w skali strategicznej.

- Wszystkie operacje floty cesarskiej były znane z wyprzedzeniem. W połączeniu z przewagą floty brytyjskiej zapewniło to zwycięstwo Brytyjczykom, zadecydowało m in o przebiegu bitwy jutlandzkiej. Żaden atak morski, żadna operacja floty nie mogła się udać. Od 1917 część dowódców była przekonana, że nie jest to przypadek, że ich książki kodowe wpadły, ale beton Kaiserliche Marine nigdy nie traktował tego przypuszczenia poważnie
- Brytyjczykom udało się również odczytać Telegram Zimmermanna, co odegrało kluczową rolę we włączeniu USA do wojny.
- Francuzi złamali wszystkie po kolei szyfry niemieckie, wiedzieli o transportach zaopatrzenia, a w decydujacym momencie wojny wiedzieli kiedy i gdzie nastąpi uderzenie ofensywy wiosennej - Radiogram Zwycięstwa (ang. The Radiogram of Victory, fr. Radiogramme de la Victoire).

Choć po nauczce udzielonej przez Le Matin nikt tego oficjalnie nie ujawnił, w Niemczech już po wojnie uświadomiono sobie, że alianci czytali ich szyfry. Postanowiono więc, że nigdy się to nie powtórzy. Reichswehra poszukiwała skutecznego rozwiązania i po kilku latach prób postawili na system Enigmy. Jak to się skończyło, wszyscy wiemy.

#### Wielka Brytania

Brytyjczycy na początku wojny nie posiadali w ogóle oddziału kryptoanalizy. Zdając sobie sprawę ze znaczenia kryptologii, powołali go dość szybko jeszcze w 1914. Ich głównym celem była komunikacja cesarskiej Hochseeflotte.

W 1914 pozyskali trzy niemieckie książki kodowe:

- Signalbuch der Kaiserlichen Marine (SKM), marynarka wojenna
- Handelsschiffsverkehrsbuch (HVB), handel
- Verkehrsbuch (VB), dyplomacja

Jesienią tego roku powołali komórkę kryptograficzną Admiralicji Room 40 - nazwa pochodzi od numeru pokoju w budynku Admiralicji. Podlegała pod Brytyjski Departament Wywiadu Marynarki Wojennej. Był to ich największy sukces zabezpieczający panowanie na morzu.

W wywiadzie armii MI1 (Military Intelligence, Section 1) kryptologią zajmowały się dwa oddziały:

- MI1b: nasłuch i kryptoanaliza
- MI1d: bezpieczeństwo łączności

Jeden z pracowników Room 40 komandor porucznik Alastair Denniston został pierwszym szefem powstałej w listopadzie 1919 Governement Code and Cypher School (GC&CS). Powstała ona z połączenia NID25 i armijnej MI1b.

Do własnej łączności używali szyfru Playfair (czasem nazywany też szyfrem Playfaira, lub Wheatstone'a). Była to wymyślony przez sir Charlesa Wheatstone'a w 1854 i spopularyzowana przez barona Lyona Playfaira metoda będąca rozwinięciem szyfru podstawieniowego. Szyfruje się dwuznaki. Tekst dzieli się na pary znaków, które zamienia się na inną parę znaków zgodnie z opracowanym wcześniej wzorcem. W przypadku alfabetu angielskiego zamiast 26 liter mamy 600 dwuznaków, co nadal jest podatne na analizę statystyczną, ale dużo trudniejsze.

#### USA

Historia amerykańskiej kryptologii podczas Wielkiej Wojny zaczyna się w 1795, kiedy to Thomas Jefferson (prezydent USA 1801-09) wymyślił dysk szyfrujący (tzw. Dysk Jeffersona, ang. Wheel Cypher) proste urządzenie składające się z 26 krążków z losowo umieszczonymi literami. Być może na nim wzorował się francuski kryptolog Étienne Bazeries i prawdopodobnie jego urządzenie z 1890 było inspiracją dla urządzeń, jakie w 1912 przedstawili dwaj oficerowie amerykańscy:

- pułkownik Parker Hitt: tablet z przesuwanymi paskami
- major Joseph O. Mauborgne: krążki z literami, forma cylindra; podczas Wielkiej Wojny stosowane było przez wojskowych attachés; w 1922 decyzją Williama Friedmana, głównego kryptologa Signal Corps, wprowadzono do użytku w amerykańskich siłach zbrojnych. Używano go do roku 1942 w wojskach lądowych jako M-94, a w marynarce wojennej jako CSP-488 [Jefferson disk](https://www.cryptomuseum.com/crypto/usa/jefferson/index.htm. Został zastąpiony przez elektromechaniczne maszyny rotorowe np. M-209 czy SIGABA.

W 1914 już jako porucznik Maubourgne opisał metodę ataku na szyfr Playfaira. Była to pierwsza publikacja kryptologiczna w armii amerykańskiej. Później już w stopniu generała został szefem Signal Corps (US Chief Signals Officer), czyli pionu łączności.

6 kwietnia 1917 USA wypowiedziały wojnę Niemcom.

1917 Gilbert Sandford Vernam z Bell Telephone Laboratories przedstawił projekt dalekopisu szyfrowego (teleprinter cipher, one-time tape teletype). Uprzednio przygotowany, generowany losowo klucz na taśmie papierowej służy do szyfrowania tekstu jawnego przez alternatywę rozłączną (XOR). Proces szyfrowania był w pełni automatyczny, wolny od błędów i błyskawiczny. W 1919 US Patent #1,310,719 "Secret Signaling System" - pierwszy patent na dalekopis. Skuteczność OTP została potwierdzona w artykule Claude'a Shannona w Bell Labs Technical Journal w 1949. O tzw. szyfrze Vernama w osobnym rozdziale.

Po wybuchu wojny w 1917 Herbert Yardley urzędnik Departamentu Stanu stanął na czele sekcji kryptograficznej Military Intelligence Section (MI-8) i uczestniczył w American Expeditionary Force w Signals Corps jako oficer kryptologiczny we Francji. Później został szefem powstałego w 1919, z inicjatywy Departmentu Stanu i US Army, Cipher Bureau.

Kryptografią zajmował się również Riverbank Laboratory, gdzie pracowali Elizebeth Friedman, William F. Friedman i Agnes Meyer Driscoll. Prywatne przedsiębiorstwo pułkownika George Fabyana. Osobliwa instytucja, ale tam zaczęła się kariera właściwego twórcy amerykańskiej kryptologii wojennej: Williama Friedmana i był to pierwszy ośrodek szkoleniowy kryptologów US Army. Więcej o Friedmanie w rozdziale o WWII.

US Navy używała kodu A-1. Oddział kryptograficzny US Navy OP-20-G powstał dopiero w 1922.

Mało znanym faktem jest to, że już podczas Wielkiej Wojny w niewielkim zakresie używano do łączności języka Nawaho. Niemcom nie udało się odczytać, choć schwytali jednego żołnierza Nawaho, ale nie był szyfrantem. Podczas WWII na Pacyfiku w służbach łączności było 400 żołnierzy z plemienia Nawaho.

#### Francja

Bureau de Chiffre (aka chambre noire), założone w 1870, funkcjonowało do 1894. Premier Georges Clemenceau uruchomił ponownie w 1907. Szef George Ladoux.

Jeszcze przed Wielką Wojną złamali niemiecki dyplomatyczny. Odczytali telegram z wypowiedzeniem wojny, zanim zrobił to ambasador niemiecki. Później ten sukces powtórzyli Amerykanie z depeszą do japońskiego ambasadora w Waszyngtonie, która de facto była wypowiedzeniem wojny równoległym z atakiem na Pearl Harbor.

Dwaj najważniejszy kryptolodzy to

##### Étienne Bazeries

Weteran z 1870, w latach 90 XIX wieku złamał Wielki Szyfr (fr. Le Grande Chiffre).

W 1901 opublikował fundamentalną pracę "Les Chiffres secrets dévoilés".

Opracował własną wersję Dysku Jeffersona.

Wezwany ponownie do służby po reaktywacji Bureau de Chiffre w 1907. W 1914 miał 68 lat, na emeryturę przeszedł w 1924. Zmarł w 1931.

##### Georges Jean Painvin

Młodszy o 40 lat. Oficer sztabowy, który bez żadnego przygotowania szyframi się zajął z czystej pasji. Podczas służby w sztabie 6 Armii dysponując wolnym czasem, zaczął analizować niemieckie wiadomości. 21 stycznia 1915 wysłał do Bureau de Chiffre propozycję rozwiązania niemieckiego szyfru niewymagającą znajomości hasła, co więcej wystarczyła jedna wiadomość. Jego system nazwano ARC. Wtedy, choć nie bez problemów stawianych przez dowództwo został przyjęty.

Herbert Yardley w "The American Black Chamber":

>Captain Georges Painvin, the greatest coding expert that France had, a first-rate analytical genius, had a way of solving messages in code which resembled witchcraft...

Zajmował się łącznością marynarki niemieckiej, potem austro-węgierskiej i osiągnął sukces.

Wspólnie z pułkownikiem Olivari analizuje szyfr ABC i po dwóch tygodniach udało im się go złamać, choć Niemcy nauczyli się już używać fałszywych wiadomości. W 1917 Niemcy wprowadzili KRU. Bardziej złożony z osobnym kluczem dla każdej armii.

Jego największym osiągnięciem było złamanie szyfru ADFGX/ADFGVX. Podobno było to tak wyczerpujące, że schudł 15 kg. 5 kwietnia 1918 Painvin po analizie wiadomości wysłanych 1 kwietnia zrozumiał, jak wyglądają klucze i odczytał niemiecką wiadomość. Trwała ofensywa wiosenna. Niemcy byli 100 km od Paryża. W krytycznym momencie operacji, kiedy ważyły się losy wojny, Niemcy nagle zmienili szyfr, dodali literę V. Painvin rzuca się w wir pracy, po 26 godzinach wyczerpującej analizy zrekonstruował siatkę i permutacje stosowane do szyfrowania. To właśnie wtedy 2 czerwca przekazał dowództwu odszyfrowaną wiadomość z 1 czerwca do niemieckich placówek w regionie Remaugies, na północ od Compiègne. Dzięki temu Francuzi wiedzieli, na jakim odcinku i kiedy nastąpi atak. "Radiogramme de la Victoire".

Uważny czytelnik z pewnością dostrzegł, że powyższe informacje nie są zgodne z rozdziałem o kryptologii niemieckiej. Zdecydowałem się podać sprzeczne wersje, bo nie jestem pewien, która jest prawdziwa.

- annales.org [Georges Jean PAINVIN (1886-1980)](http://www.annales.org/archives/x/painvin.html)

#### CK Austria

##### Andreas Figl

W dziedzinie kryptologii samouk, nazywany "Altmeister der österreichischen Kryptographie".

Oficer piechoty. Po wypadku w 1910 przeszedł na emeryturę, jednak rok później został ponownie powołany, tym razem do Chiffrierorganisation der k.u.k gdzie od podstaw stworzył Kriegsschiffregruppe.

W 1926 opublikował "Systeme des Chiffrierens". Zabroniono mu publikacji drugiej części "Systeme des Dechiffrierens".

##### Hermann Pokorny

Hermann Pokorny, niemieckojęzyczny Morawianin.

Wykazał wielkie umiejętności podczas dekryptażu rosyjskiej łączności w latach 1914-17. Wykrył, że Rosjanie zredukowali alfabet z 35 do 24 znaków. Dzięki temu państwa Osi z wyprzedzeniem wiedziały o rosyjskich operacjach.

W 1918 otrzymał Wielki Medal Zasługi Wojskowej "Signum Laudis" z mieczami (niem. Militärverdienstmedaille "Signum Laudis", węg. Katonai Érdemérem). Odznaczonych nim zostało tylko 30 ludzi, poza dwoma wszyscy byli generałami.

Po wojnie nie był mile widziany ani w Czechosłowacji (bo był Niemcem), ani w Austrii (bo był Czechem). Wstąpił do armii węgierskiej, gdzie dosłużył się stopnia generała i przeszedł na emeryturę w 1935. Podczas WWII nie został powołany, potem w latach 1945-49 pracował w węgierskim MSW i pomagał przy odbudowę Budapesztu. Zmarł w Budapeszcie w 1960.

- Crypto Museum [Andreas Figl - Army Colonel and Cryptologist](https://www.cryptomuseum.com/people/figl/andreas.htm)

#### Rosja

##### Przed Wielką Wojną

Rosyjska kryptologia wojskowa zaczyna się w 1878 kiedy to wielki reformator armii carskiej Minister Wojny Dmitrij Milutin zaczął szyfrować korespondencję i zatwierdził "Zasady prowadzenia zaszyfrowanej korespondencji w Departamencie Wojny".

W 1879 I. Dieriewiankin (Деревянкин), główny mechanik petersburskiego okręgu telegraficznego, zaproponował urządzenie do szyfrowania telegramów, które nazwał Kryptografem (ros. Криптограф). Urządzenie to przypominało słynny renesansowy scrambler - dysk Albertiego, składało się z dwóch dysków, z których jeden był zewnętrzny, nieruchomy (litery w porządku alfabetycznym i cyfry od 1 do 14), a drugi wewnętrzny, ruchomy (znaki miały zmieniona kolejność). Proces szyfrowania polegał na znalezieniu litery zwykłego tekstu na dysku zewnętrznym i zastąpieniu jej odpowiednią literą zaszyfrowanego tekstu pod nią. Po zaszyfrowaniu kilku słów dysk wewnętrzny był przesuwany o jeden krok. Kluczem była kolejność liter na dysku wewnętrznym i jego początkowa pozycja względem dysku zewnętrznego.

##### Popazow

W 1916 porucznik Popazow (Попазов) zaproponował szyfr Lambda z koderem Skala i mechaniczne urządzeniem szyfrowym urządzeniem Wawi (ros. Скала, Лямбда, Прибор Вави). Podstawienie poliaflabetyczne. Skala to celuloidowa ramka z 10 pustymi polami nakładana na tekst jawny, numer na ramce odpowiadał szyfrowanemu znakowi, stosowano skomplikowaną procedurę przekształcenia mającą zabezpieczyć szyfrogram przed błędami.

Urządzenie Wawi było wersją Dysku Jeffersona z 20 pierścieniami po 30 znaków każdy.

- ["Сокровищница отечественной криптографии"](https://habr.com/ru/company/ua-hosting/blog/368663/)
- ["1.6. Криптология при Николае II"](https://military.wikireading.ru/93879)

##### Ernst Constantin Fetterlein

Najważniejszy rosyjski specjalista od szyfrów (1873-1944). Od 1896 pracujący w MSZ. Oboje jego rodzice byli Niemcami. Podczas wojny używał pseudo Ernst Popov, bo jego niemieckie nazwisko było nie do przyjęcia (a imię?). Był głównym wojskowym kryptologiem w randze admirała.

Udało mu się złamać brytyjski szyfr dyplomatyczny, odtworzył niemiecki klucz i algorytm jego zmiany. Przeprowadził operację maskująca podczas przejęcia książki kodowej z krążownika SMS Magdeburg. Zorganizował stację nasłuchową Gendarm u wyjścia z Zatoki Fińskiej (Спитгам, Шпитгамн).

Po rewolucji bolszewickiej w ostatniej chwili uciekł i zaoferował usługi temu, kto więcej zapłaci. Byli to Brytyjczycy. W czerwcu 1918 zaczął pracę dla Room 40, gdzie zajmował się szyframi CK Austrii, Gruzji, ale głównie sowieckimi. Po wojnie aż do przejścia na emeryturę w 1938 służył w następcy Room 40 - Government Code and Cypher School (GC&CS).

Jego ucieczka przyczyniła się do tego, że po Rewolucji kryptologia wojskowa w Rosji przestała istnieć. Zresztą większość kryptologów rosyjskiej armii była po stronie Białych lub wyemigrowała.

- Top War [""Lead" book from the cruiser "Magdeburg""](https://en.topwar.ru/124167-svincovaya-kniga-s-kreysera-magdeburg.html)

##### Armia Imperium Rosyjskiego

Klęska w Prusach Wschodnich (bitwa pod Tannenbergiem) w dużym stopniu jest wynikiem fatalnej organizacji służb kryptologicznych. 1 Armia generała Pawła Rennenkampfa otrzymała nowe kody i zniszczyła stare. Tymczasem 2 Armia generała Aleksandra Samsonowa nie dostała nowych książek kodowych i jak to potem opisał zastępca szefa sztabu 8 Armii niemieckiej pułkownik Max Hoffmann
>Rosyjska radiostacja przekazała rozkaz w formie niezaszyfrowanej, a my go przechwyciliśmy... Taka frywolność bardzo ułatwiała nam prowadzenie wojny na Wschodzie, czasami tylko dzięki niej w ogóle można było prowadzić operacje.

14 września 1914 dowództwo Naczelnego Dowództwa armii rosyjskiej wprowadziło w życie nowy przekombinowany szyfr Vigenère'a, który już 19 września został złamany przez kryptologa CK Austrii Hermanna Pokornego. Fakt ten miał istotny wpływ na wynik bitwy pod Warszawą i Iwangorodem (Dęblinem) w dniach 28 września - 8 listopada 1914. Na początku 1917 Austriacy odczytywali ponad 300 rosyjskich zaszyfrowanych wiadomości miesięcznie.

##### Armia Czerwona

Sowieci służby kryptologiczne powołali bardzo szybko, pierwsze już w grudniu 1917. Ale poziom ochrony był bardzo niski. Korespondencja delegacji sowieckiej na negocjacjach w Brześciu Litewskim została pomyślnie odszyfrowana. Wiosną 1919 roku admirał Kołczak pisał do rosyjskiego posła w Grecji: "Naszym jedynym źródłem informacji jest przechwycone radio bolszewickie".

Po klęsce Wrangla, Frunze w liście do Lenina:
>Z raportu dostarczonego mi przez byłego szefa stacji radiowej Wrangla Jamczenko ustalono, że absolutnie wszystkie nasze kody, ze względu na ich prostotę, są czytane przez naszych wrogów. Cała nasza łączność radiowa jest najdoskonalszym środkiem orientacji wroga. Dzięki ścisłym związkom z wydziałem szyfrowania marynarki wojennej Wrangla Jamczenko miał okazję osobiście przeczytać szereg naszych wiadomości o najbardziej tajnym charakterze wojskowo-operacyjnym i dyplomatycznym; w szczególności tajna korespondencja Ludowego Komisariatu Spraw Zagranicznych z jego przedstawicielstwami w Europie i Taszkiencie jest słowo w słowo znana Brytyjczykom, którzy specjalnie zorganizowali całą sieć stacji do podsłuchiwania naszego radia. [...] Brytyjczycy umieścili na czele wydziału rosyjskiego Fetterleina, który wcześniej zajmował się tą sprawą w Rosji. Ogólny wniosek jest taki, że wszyscy nasi wrogowie, w szczególności Anglia, byli stale świadomi całej naszej pracy wojskowo-operacyjnej i dyplomatycznej.

##### Bitwa warszawska 1920

We wrześniu 1919 szyfry sowieckie rozszyfrował matematyk Stefan Mazurkiewicz. W okresie wojny 1920 Polacy odczytali ponad 2000 sowieckich telegramów szyfrowych. W samym tylko sierpniu 1920 odszyfrowano 410 telegramów podpisanych przez Trockiego, Kamieniewa, Tuchaczewskiego, Jakira i innych. Łączności Stalina i Buddionnego nie odczytano, bo ci konsekwentnie używali linii telegraficznych.

Wiadomo jednak było z danych wywiadowczych i nasłuchu, że Konnarmia nie zmierza na Warszawę, a przechwycony i rozszyfrowany Ordre de Bataille tzw. grupy mozyrskiej wskazywał, że ta dotąd uważana za potężne zgrupowanie osłonowe formacja praktycznie nie istnieje. Kiedy ruszyła kontrofensywa, polskie radiostacje zagłuszały sowiecką komunikację, znacznie powiększając chaos na tyłach wroga. Klęska Armii Czerwonej w bitwie warszawskiej w 1920 w ogromnym stopniu wynikała z kompromitacji sowieckiej kryptologii i łączności. Był o pierwszy i nie ostatni wielki sukces polskiej kryptoanalizy.

- ["Kryptologia w II RP - od "Rewolucji" do "Enigmy""](https://niepodlegla.gov.pl/o-niepodleglej/kryptologia-w-ii-rp-od-rewolucji-do-enigmy/)

##### CCCP

W grudniu 1917 w MSZ powstaje dział kryptologiczny.

Zarządzenie Rewolucyjnej Rady Wojskowej Sowietów nr 217 z 13 listopada 1918: w Ogólnorosyjskim Sztabie Generalnym utworzono wydział szyfrowania ogólnego liczący 14 osób. Od 2018 13 listopada obchodzony jest jako Dzień powstania służby kryptologicznej (dawniej Dzień Wojskowego Kryptografa).

Zgodnie z klauzulą 36 "Regulaminu w sprawie komisji nadzwyczajnych w terenie" rozpoczęło się tworzenie organów szyfrujących w Czeka. Na podstawie szyfrów carskich i "doświadczenia pracy konspiracyjnej" Centralny Urząd Szyfrów Armii Czerwonej opracował pierwsze sowieckie szyfry: "74. klucz Ludowego Komisariatu Spraw Wojskowych", "Helios", "75. klucz Ludowego Komisariatu Spraw Wojskowych", "Sowiecki". Potem "Karabin maszynowy", "Agitator", "Rewolucyjna Rada Wojskowa", "Moskwa" "Sekunda", wszystkie bardzo słabe, w rezultacie sowiecką korespondencję szyfrową czytali prawie wszyscy. Często korespondencja między dowództwem a oddziałami Armii Czerwonej była odszyfrowywana w ciągu godziny od momentu przechwycenia.

W MSZ nie było lepiej. Korespondencja sowiecka była odczytywana podczas rokowań w Brześciu, podczas rokowań handlowych w Anglii i wielu innych okazjach. Sam Lloyd George, zainteresowany pomyślnym zakończeniem negocjacji, spokojnie przyjął instrukcje Lenina do Krasina:
>Ta świnia Lloyd George oszuka bez cienia wątpliwości i wstydu. Nie wierz w ani jedno jego słowo i oszukaj go jeszcze trzy razy".

Do prasy zachodniej wyciekły informacje o pomocy finansowej ZSRR dla brytyjskich komunistów w Wielkiej Brytanii i Indiach co dało Brytyjczykom argumenty w negocjacjach.

W RKKA szyfry były nieustannie gubione i kradzione, było wiele przypadków zdrady. W 1919 w ręce nieprzyjaciela wpadły 23 egzemplarze szyfrów, w 1920 już 30.

Z polecenia Lenina, po serii konsultacji 5 maja 1921 Dekretem Małej Rady Komisarzy Ludowych nr 672 utworzono ujednoliconą służbę kryptograficzną. 5 maja, święto zawodowe szyfrantów wszystkich ministerstw i departamentów Federacji Rosyjskiej

Stwierdzono:

1. Utworzyć "Wydział Specjalny" w Czeka Uwaga: Tylko członek Kolegium Czeka może być szefem Wydziału Specjalnego Czeka.
2. Specjalny dział w Czeka jednoczy wszystkie organy szyfrujące RSFSR, kontroluje i kieruje wszystkimi działaniami takich organów.
3. Wszystkie rozkazy i okólniki Wydziału Specjalnego Czeka we wszystkich sprawach szyfrowania i deszyfrowania są wiążące dla wszystkich wydziałów RSFSR.

Wydział Specjalny (ros. Спецотдел ВЧК) Czeka - składający się m.in. z ujednoliconej służby kryptograficznej. Pracownicy innych wydziałów odnosili się sceptycznie do Wydziału Specjalnego, ponieważ nie prowadził ani aresztowań, ani przesłuchiwań. Początkowo obejmował 6, później 7 oddziałów, ale w rzeczywistości tylko trzy z nich zajmowały się zadaniami kryptograficznymi.

- 2. Wydział zajmował się teoretycznym rozwojem zagadnień kryptografii, opracowywaniem czcionek i kodów Czeka, składał się tylko z 7 osób.
- 3. Wydział, trzech pracowników odpowiedzialnych za "prowadzenie prac kryptograficznych i kierowanie tą pracą w Czeka"
- 4. wydział Departamentu Specjalnego (8 osób) miał zadanie "otwierania obcych i antysowieckich pism i kodów, a także odszyfrowywania dokumentów"

Ogólnie była to dość osobliwa struktura nowego aparatu przemocy, w kręgu jej zainteresowań była i parapsychologia i Szambala i inne egzotyczne dziedziny. Jej szefem był członek Kolegium Czeka, Gleb Bokii stary działacz, który pod wpływem teozofii zainteresował się tantrą Kalaczakry i usiłował pożenić buddyjskie techniki duchowe z leninowską inżynierią społeczną, był jednym z organizatorów wyprawy do Tybetu w 1924. 16 maja 1937 aresztowany za działalność spiskową, 15 listopada osądzony, skazany i rozstrzelany w Moskwie.

Wsród zatrudnionych przez Wydział Specjalny był Jamczenko, ten sam który dla Wrangla odszyfrowywał łączność bolszewików, i I. Zybin, który potrafił chwalić się nowym czekistom jak to rozszyrowywał listy Lenina i jak to było łatwe.

Ile przygód czekało kryptologów w państwie robotników i chłopów pokazuje życie jednego z pracowników Wydziału Specjalnego Czeka W. Kriwosza (Кривош-Неманич), który kryptografią zajmował się od 1898 i od Stołypina otrzymał Order św. Jerzego. W 1915 pod zarzutem szpiegostwa skazany na Sybir. W 1917 wraca do Petersburga, Lenin kieruje go do MSZ (ros. НКИД СССР aka Наркоминдел), ale ze względu na przeszłość Kriwosz znowu zostaje uwięziony. Z więzienia przeniesiono go do Czeka, gdzie był tłumaczem szyfrantem, a jego syn Roman wydaje przepustki do strefy przygranicznej. Obaj zostają aresztowani w 1920 za "próbę ucieczki". Kriwosz dostaje wyrok śmierci, ale zostaje ułaskawiony, a syn wychodzi na mocy amnestii. W maju 1922 Kriwosz wychodzi na wolność i zostaje przyjęty do Wydziału Specjalnego Czeka, gdzie już pracował jego syn. Nie nacieszył się wolnością. Już w 1923 znowu aresztowany za "nieautoryzowane kontakty z przedstawicielami misji czechosłowackiej", otrzymuje karę 10 lat zesłania z możliwością wybrania miejsca kary. Na zesłaniu zajmuje się botaniką, ornitologią i uczy się języków obcych. Po 5 latach znowu na wolności i pracuje (tu źródła się różnią) albo w MSZ, albo w Czeka aż do przejścia na emeryturę w 1936. W 1937 jego syn został aresztowany i w więzieniu Butyrka pracował jako kryptograf. W 1941 zwolniony i razem z ojcem skierowany do Ufy gdzie był kryptografem NKWD. W. Kriwosz zmarł w 1942 w Ufie.

Od czerwca 1921 do 1933 korespondencja między ambasadą niemiecką a Berlinem odszyfrowana. W 1933 Niemcy zaczęli używać OTP.

W latach 1921-22 odkryto pierwsze tureckie kodeksy wojskowe i dyplomatyczne. W 1924 ujawniono dwa kody wywiadu polskiego Sztabu Generalnego. W 1927 rozpoczęto czytanie korespondencji japońskiej, w 1930 amerykańskiej. W latach 1920-30 pracownicy INO uzyskali ponad 10 angielskich kodów, które umożliwiły odczytanie części korespondencji dyplomatycznej.

- [Создание шифровальной службы СССР](http://prizmablog.ru/shifrsluzhba-sssr-rossii-ch1/)

### Okres międzywojenny

Okres pomiędzy wojnami światowymi odznaczył się dwoma najważniejszymi rzeczami:

- Szyfr Vernama (OTP)
- maszyny rotorowe

Zacznijmy od pierwszej bo w tej kwestii panuje pewne pomieszanie terminów używanych potem w opisie niektórych maszyn szyfrujących.

#### Szyfr Vernama (OTP)

Najczęściej pojęcie szyfru Vernama stosuje się zamiennie z OTP (one-time-pad), ale jak się okazuje, nie jest to jednoznaczne.

Gilbert Sandford Vernam (1890-1960) w 1914 ukończył Worcester Polytechnic Institute, inżynier pracujący dla AT&T Bell Labs.

- w 1917 wymyślił polialfabetyczny (używający wielu wzorców przekształceń) szyfr strumieniowy.
- dopiero potem sformułował niezależnie od wcześniejszego odkrywcy (Frank Miller w 1882) reguły niemożliwego do złamania szyfru z kluczem jednorazowym (ang. one-time pad, OTP); 22 lipca 1919 został przyznany U.S. Patent 1,310,719 na przypominający OTP wykorzystujący XOR (Szyfrowanie to dodanie modulo 26 jednego znaku tekstu jawnego i znaku jednorazowego klucza). Pierwotna idea Vernama to była zapętlona taśma dalekopisowa, co nie było dobrym rozwiązaniem. Możliwe były też inne przekształcenia albo dwie niejednakowej długości taśmy perforowane dające długi okres kryptograficzny klucza.
- Vernom opisuje w artykule w AIEE journal w lutym 1926 użycie dwóch zapętlonych taśm o niejednakowej długości ok. 2 m.

Dopiero póżniej wprowadzono ideę jednorazowego klucza. Joseph Mauborgne udowodnił, że jeżeli klucz jest całkowicie przypadkowy, szyfr jest matematycznie nie do złamania. Pomieszanie pojęc wynika z tego, że "szyfr Vernama" czasem oznacza szyfr strumienowy, czasem zapętlony klucz dalekopisu, ale najczyściej OTP, choć jak widać Vernam samego OTP nie wymyślił, tym bardziej nie on udowodnił jego siłę.

Jakkolwiek sama idea szyfru, który nie da się złamać, brzmi bardzo atrakcyjnie, to szereg warunków, które trzeba spełnić, sprawia, że rzecz jest bardzo trudna do praktycznej realizacji.

- potrzebny jest klucz zawierający kompletnie przypadkowe dane
- klucz musi być dłuższy niż wiadomość
- muszą go posiadać obie strony komunikacji i musi pozostać ich tajemnicą, bo każdy kto go posiada, może odczytać wiadomość
- nigdy nie może zostać użyty ponownie ani w całości, ani w części

Najważniejszym problemem jest dystrybucja kluczy. Inną trudnością jest samo generowanie przypadkowych i niepowtarzalnych sekwencji znaków, sowieci zatrudniali maszynistki z zasłoniętymi oczami, które na maszynie wystukiwały serie przypadkowych znaków. Nawet zapewnienie dyscypliny użytkowników potrafi nastręczyć trudności.

Choć Vernam miał na mysli dalekopis to powstały uproszczone aplikacje OTP zdatne do użytku polowego.

Kkryptolodzy niemieckiego MSZ: Werner Kuntze, Rudolf Schauffler i Erich Langlotz zaproponowali jednorazowe bloczki szyfrowe. Na 50 stronach zapisano tablice każda ma 48 pięciocyfrowych liczb. Najpierw przekształcano tekst jawny w ciąg cyfr potem dodawano do nich cyfry klucza (modulo 10). Odszyfrowanie to samo tylko w drugą stronę. W latach 1921–1923 takie bloki wprowadzono do użytku w niemieckiej korespondencji dyplomatycznej.

Używano również bloczków z literami, wtedy i klucz i tekst jawny zamieniano na dwucyfrowe liczby, potem je dodawano (modulo 26).

Cryptographically-secure pseudorandom number generator, SPRNG.

Skutkiem odkrycia było zainteresowanie i rozwój elektromechanicznych urządzeń szyfrujących oraz OTP (one time pad).

- [Szyfr z kluczem jednorazowym](https://pl.wikipedia.org/wiki/Szyfr_z_kluczem_jednorazowym)
- Crypto Museum [One-Time Pad OTP](https://www.cryptomuseum.com/crypto/otp/index.htm)

#### Maszyny rotorowe

Okres międzywojenny został zdominowany elektromechanicznymi maszynami rotorowymi.

Istniały trzy niezależne linie rozwojowe:

- Hebern (USA)
- Hagelin (Szwecja, od 1940 Szwajcaria)
- Scherbius (niemiecka Enigma)

Analiza słabości konstrukcji Heberna oraz informacje o europejskich urządzeniach sprawiły, że William F. Freedman skonstruował maszynę SIGABA używaną przez US Army od 1940. Nie złamana. Była utajniona aż do 2001, więc pomimo technicznej doskonałości nie wpłynęła na inne konstrukcje.

#### Hebern Rotor Machine

Edward Hugh Hebern (USA, patent 1917) słaba maszyna bez sukcesu komercyjnego.

Udało mu się sprzedać ogólnie ok. 100 maszyn, w tym 12 dla US Navy. Ostatecznie biznes zbankrutował mimo intensywnej promocji. Jak się później okazało spory udział w tej klęsce miał Wiliam Friedman, który ocenił ją bardzo negatywnie.

#### Hagelin

Tak naprawdę to Damm/Hagelin, ponieważ inicjatywa i początek biznesu to Arvid Gerhard Damm, ale finalnie w jego wykonaniu rzecz była skazana na porażkę, jego dzieło kontynuował i w sukces przekuł Boris Hagelin. Obaj byli Szwedami. Tutaj podobnie jak w przypadku Painvina mamy wiele sprzecznych ze sobą wersji, ale będę się trzymał tego, co napisał David Kahn, bo jest to udokumentowane i spójne.

Arvid Gerhard Damm: uzdolniony inżynier i konstruktor, jego pierwsza maszyna szyfrująca powstała w 1914 (Cryptotyper), 1916 współzałożyciel Aktiebolaget Cryptograph, w której inwestorami byli Emmanuel Nobel (bratanek te. I tak w 1879 r. I. Derevyankin, główny mechanik petersburskiego okręgu telegraficznego, zaproponował oryginalne urządzenie do szyfrowania telegramów, które nazwał "kryptografem" [Soboleva, 2002]. Urządzenie to przypominało słynny renesansowy scrambler - dysk Albertiego. Urządzenie składało się z dwóch dysków, z których górny był ruchomy.go Nobla) i K. W. Hagelin dyrektor spółki naftowej Noblów w Baku (dlatego jego syn Boris ma takie imię). 1917 A-1 aka Mecano Cryptographer. Wniosek patentowy 10 października 1919. A-1b 1921 Electromechanical Cryptographer.

Brzmi to interesująco, ale ciągle nie ma zysków. Damm byłby świetnym bohaterem zarówno dramatu, jak i komedii, zdecydowanie brakowało mu dyscypliny i rzetelności, jego życie osobiste... ok zostawmy to, pierwsza maszyna szyfrująca, którą oferowano na sprzedaż zagraniczną (1925 Paryż, 1926 Haga) Model B 1, była kompletną porażką. Od 1922 z polecenia Nobla i Hagelina ojca w firmie był Boris Ceasar Wilhelm Hagelin, który miał nadzorować ich inwestycje. Tymczasem Damm popadł w tarapaty finansowe i nie miał żadnych sukcesów. Hagelin natomiast posiadając solidne wykształcenie techniczne, poprawił jego maszynę i jako Model B-21 zaoferował armii szwedzkiej. Zdobył wielkie zamówienie. W 1925 praktycznie przejmuje zarządzanie firmą.

W 1927 (lub jak inne źródła mówią w 1928) Damm już na marginesie firmy umiera w wieku 58 lat. Aktiebolaget Cryptograph w fatalnej kondycji, ale z dobrymi perspektywami została kupiona przez grupę kapitałową Nobla i Hagelina i od tej pory działa jako Aktiebolaget Cryptoteknik. Boris Hagelin jest dyrektorem i głównym konstruktorem.

W 1936 nawiązał pierwsze kontakty z kryptologami amerykańskimi zainteresowanym jego maszyną B-36, przed wojną wyjechał dwa razy do USA w 1937 i 1939. 9 kwietnia 1940 z radia dowiedział się, że Niemcy napadli na Norwegię i natychmiast uciekł z żoną i dokumentacją techniczną, przez Berlin do Szwajcarii. Włoskim statkiem przypłynęli do Nowego Jorku. Szwedzką firmą zarządza zdalnie. Dopiero po wojnie wracają do Europy.

W 1948 z powodów finansowych i politycznych przeniósł laboratorium ze Sztokholmu do Zug w Szwajcarii, a w 1959 całą resztę firmy, która od tej pory działała jako Crypto Aktiengesselschaft (Crypto AG). W 1955 zawarł porozumienie z NSA gwarantujące Amerykanom backdoora we wszystkich jego urządzeniach.

Zmarł w 1983 w wieku 91 lat, jak to pisze Kahn jako jedyny konstruktor maszyn szyfrujących, który zbił na nich majątek.

- [Arvid Gerhard Damm](https://www.cryptomuseum.com/people/damm/arvid.htm)
- [Boris Hagelin](https://www.cryptomuseum.com/people/hagelin/boris.htm)

##### Hagelin B-21 / B-211

Hagelin B-21 to było właśnie to urządzenie, które w 1926 kupiła od niego szwedzka armia. Był to uproszczony, poprawiony i dostosowany do użytku polowego Model B 1. Pod wpływem Enigmy dodał lampki.

Mechanizm szyfrujący składał się z walców mających niejednakową liczbę bolców na obrzeżach. Bolce mogły być wysunięte lub cofnięte (bierne). Podstawienie polialfabetyczne z okresem równym iloczynowi wszystkich bolców. Przypisanie wierszy i kolumn na szachownicy 25x25.

W 1932 powstała kolejna wersja B-21 czyli B-211. Zamiast lampek miała drukarkę. Waga 18 kg, 200 znaków na minutę, rozmiar niewielkiej przenośnej skrzynki.

Pierwszym kupcem była sieć przedstawicielstw Ericssona w Ameryce Południowej. 500 tych maszyn zostało wyprodukowanych przez L.M. Ericsson w Colombes k Paryża i tuż przed wybuchem wojny dostarczonych armii francuskiej. Po wojnie zamówili kolejne 100. 

- [B-21](https://www.cryptomuseum.com/crypto/hagelin/b21/index.htm)
- [Hagelin B-211](https://www.cryptomuseum.com/crypto/hagelin/b211/index.htm)

##### Hagelin C-35 / C-36 / C-37

Z oczywistych powodów Francuzi nie chcieli niemieckiej maszyny szyfrującej. Pod koniec lat 20. Enigmy używała Reichwehra. Armia francuska złożyła u Hagelina kolejne zamówienie, tym razem wydawałoby się niemożliwe do realizacji: kieszonkowa maszyna drukująca szyfrogramy, obsługiwana przez jednego człowieka (w przypadku lampek było potrzebnych trzech ludzi, jeden obsługiwał klawiaturę, drugi na głos odczytywał litery z lampek, trzeci zapisywał).

Hagelin wiedząc, że próba miniaturyzacji istniejących maszyn jest ślepą uliczką, spróbował z drugiej strony - wystrugał z drewna model docelowej wielkości, mieszczący się w regulaminowej kieszeni i zaczął się zastanawiać jaki mechanizm mógłby się zmieścić w środku i jak można by takie urządzenie używać.

Ostatecznie połączył dwie maszyny w jednej. Dotychczasowy bęben znany z B-21 połączył ze zliczarką monet, do której miał prawa, bo klient, który ją zamówił, wycofał się z kupna. Był to rodzaj cylindrycznej klatki z prętów, na których były uchwyty. Walce miały kolejno 25, 26, 21, 19 i 17 kroków co zapewniało okres 3,900,225. Bolce z walców łączyły się z uchwytami na prętach - stąd określenie tego mechanizmu "pin-and-lug" (bolec i uchwyt), który odtąd staje się klasycznym rozwiązaniem Hagelina. Wprawdzie wymagana kieszeń jest dość spora, ale powstaje najmniejsze urządzenie szyfrujące na świecie: waga 1,5 kg, wielkość 15x11x5 cm.

Literę wprowadzono przez wybór pokrętłem, potem obrót korbką uruchamiał szyfrowanie i druk na gumowanej taśmie. Wyszkolony operator osiągał szybkość 25 znaków na minutę.

Armia francuska natychmiast zamówiła 5 tysięcy tych maszyn.

C-36 i C-37 to zmodyfikowane nieco wersje, mające inną konfigurację sprzętową.

- [Hagelin C-35](https://www.cryptomuseum.com/crypto/hagelin/c35/index.htm)
- [Hagelin C-36](https://www.cryptomuseum.com/crypto/hagelin/c36/index.htm)
- [Hagelin C-37](https://www.cryptomuseum.com/crypto/hagelin/c37/index.htm)

##### Hagelin BC-38 / BC-543

Elektromechaniczna maszyna szyfrująca, rozwinięcie mechanicznej C-38. Wyposażona w motor i klawiaturę (to właśnie oznacza litera B). Zbudowana 1938.

Wielkość 34x32x12 cm, zasilanie z sieci 110 lub 220 V. Możliwość działania wyłącznie mechanicznego co w warunkach wojennych jest ogromną zaletą. Drukarka jest podwójna, może jednocześnie drukować szyfrogram (do wysłania) i tekst jawny (do archiwizacji).

Używana podczas WWII głównie przez US Army. Po wojnie przez Szwecję i Norwegię.

BC-543 to nieco ulepszona i w pełni kompatybilna wersja BC-38.

Popularna w US Army.

- [Hagelin BC-38](https://www.cryptomuseum.com/crypto/hagelin/bc38/index.htm)

##### M-209

Najliczniej produkowana wojskowa maszyna szyfrujaca na świecie. Dostosowana do potrzeb US Army BC-38, znana jako M-209 w US Army, w US Navy nazywana CSP-1500, Niemcy mówili na nią AM-1 (Amerikanische Maschine Nr. 1). Wielkość 178x140x83 mm.

W 1942 w zatrudniającej 900 robotników fabryce L.C. Smith & Corona Typewriters Inc. w Groton (stan Nowy Jork) produkowano dziennie 400 M-209 (dla porównania, również dziennie 600 maszyn do pisania). Ogółem wyprodukowano ich 140 tys.

Czasem używana w tej samej sieci łączności razem z wersją zmotoryzowaną, czyli BC-543.

Nie dawała wielkiego zabezpieczenia kryptograficznego. W 1943 Niemcy potrzebowali 4h do odczytania wiadomości, ale ponieważ używano och do łączności na poziomie taktycznym, takie zabezpieczenie wystarczało.

W 1952 zastąpiona przez C-52 i CX-52.

- [M-209](https://www.cryptomuseum.com/crypto/hagelin/m209/index.htm)

##### Hagelin C-443 / C-48 / C-48A

Seria mechanicznych maszyn szyfrujących, będących kontynuacją rozwiązań Hagelina z lat 30.

w 1946 na podstawie doświadczeń wojennych powstaje Hagelin C-446.

- [Hagelin C-443](https://www.cryptomuseum.com/crypto/hagelin/c443/index.htm)
- [Hagelin C-446](https://www.cryptomuseum.com/crypto/hagelin/c446/index.htm)

#### Enigma

Arthur Scherbius i Richard Ritter (Niemcy). Wniosek patentowy 23 lutego 1918.

Obaj przedstawili projekt maszyny zarówno niemieckiej Kriegsmarine, jak i Ministerstwu Spraw Zagranicznych, ale nie uzyskali zainteresowania żadnej z tych instytucji.

Wobec tego przekazali prawa patentowe założonej przez nich firmie Gewerkschaft Securitas. 9 lipca 1923 przekształciła się w Chiffriermaschinen Aktien-Gesellschaft (Maszyny Szyfrujące Spółka Akcyjna), w której Scherbius i Ritter zostali członkami zarządu.

Scherbius w 1928 wykupił nieużywany komercyjnie patent Holendra Hugo Kocha.

Enigma szczegółowo zostanie opisana w kolejnym wpisie.

Tak więc podsumowując, w okresie międzywojennym na rynku komercyjnym konkurowały tylko dwie konstrukcje:

- **Enigma** Scherbiusa, który skorzystał z cudzej idei, a ostatecznie, choć zainspirowała cały świat, była kolejną katastrofą armii niemieckiej
- **Hagelin**, czyli biznes przejęty od oryginalnego wynalazcy, który po latach został celowo skompromitowany przez właściciela

### Polska

**Uwaga: ten rozdział ma charakter tymczasowy do czasu napisania kolejnego wpisu dotyczącego ściśle samej Enigmy. Chcę oddzielić sprawę dekryptażu Enigmy od reszty polskiej kryptologii do 1945.**

Eugeniusz Chilarski, oficer armii CK Austrii, po odzyskaniu niepodległości przyjęty do Wojska Polskiego w stopniu kapitana. Adiutant Polskiej Wojskowej Komisji Likwidacyjnej w Wiedniu, potem przydzielony do Sztabu Generalnego, gdzie na przełomie 1918/19 kierował Sekcją Organizacyjną w Oddziale VI Informacyjnego (wywiad i kontrwywiad wojskowy) a potem od sierpnia już w stopniu majora kierował Wydziałem Mobilizacyjnym w Oddziale I Organizacyjno–Mobilizacyjnym.

W lutym 1919 Sekcję Szyfrów przejął kapitan Józef Stanslicki również dawny oficer CK Austrii. Opracował szyfry do komunikacji radiotelegraficznej Naczelnego Dowództwa z placówkami zagranicznymi, Dowództwami Okręgów Generalnych, dowództwami frontowymi: kod stacyjny – St. (Stanslicki) wraz z dodanymi cyframi rzymskimi (od I do IX) oraz szyfry St. I – XL, czyli 40 odmian, tzw. zmienników, zmienianych co kilka dni.

Dowództwa frontów i dowództwa dywizji korzystały nadal z Kodu Ch. i szyfru "Sigma" opartego na wzorach austro-węgierskich.

Tworzenie struktur polskiego radiowywiadu - major Karol Bołdeskuł.  Od końca listopada 1918 polskie radiostacje prowadziły systematyczny nasłuch sieci radiowych i ruchu radiowego wszystkich państw sąsiednich.

Już w styczniu 1919 przy Sztabie Generalnym powstała sekcja spraw organizacyjnych i szyfrów pod dowództwem kapitana Eugeniusza Chilarskiego. 11 maja 1919 została przemianowana na Oddział II Informacyjny, w którym była m.in. Sekcja Szyfrowa.

Latem 1931 nastąpiła reorganizacja i z połączenia Referatu Radiowywiadu oraz Referatu Szyfrów Własnych powstało Biuro Szyfrów. Jego pierwszym i głównym zadaniem było złamanie Enigmy.

Kuzynem Hermana Pokornego był major dyplomowany Franciszek Pokorny. Przez większość służby był zwykłym oficerem piechoty, ale w 1923 roku został wyznaczony na stanowisko szefa komórki radiowywiadu (Referat Radia i Szyfrów), która dysponowała stacjami nasłuchowymi: w Warszawie, Starogardzie Gdańskim, Poznaniu i Krzesławicach k. Krakowa. Ponadto Pokorny, po inżynierze Antonim Palluthu i kapitanie Maksymilianie Ciężkim był trzecim wykładowcą na tajnym kursie w Poznaniu w 1929. Z osób, które wyróżniły się na tym kursie, sformowano Biuro Szyfrów.

10 lat później Marian Rejewski we Francji odkrył, że kurs był prowadzony na podstawie książki generała Marcela Givièrge "Cours de cryptographie" z 1925.

### WWII

#### Kod Baudot

Pięciobitowy standard znaków w komunikacji telegraficznej stosowany w dalekopisach. Nazwa od wynalazcy Émile'a Baudota, pierwowzór kodów EBCDIC i ASCII.

Oryginalny kod Baudot powstał w 1874 - International Telegraph Alphabet No 1 (ITA1) już nieużywany.

Ok 1901 kod Baudot zmodyfikowany przez Donalda Murraya (kod Baudot-Murray). Kolejne modyfikacje wykonał Western Union - International Telegraph Alphabet No 2 (ITA2). Wciąż używany m.in. w telekomunikacyjnych urządzeniach dla głuchoniemych TDD i w krótkofalarstwie jako RTTY.

#### Miksery OTP/OTT

Szyfr z kluczem jednorazowym, czyli OTP jak już wiemy, był jedynym praktycznie niemożliwym do złamania sposobem utajnienia wiadomości. Wiele lat zajęło wdrożenie go do działającej maszyny, bo wymaga rzeczywiście przypadkowego klucza o długości większej niż wiadomość. Wygenerowanie go, dystrybucja i zapewnienie niszczenia jest nietrywialnym zadaniem nawet w czasach komputerów osobistych.

Maszyny szyfrujące, które realizują OTP, czyli dokonują odwracalnej operacji mieszającej na strumieniu znaków tekstu jawnego i klucza nazywamy mikserami. Po raz pierwszy pojawiły się podczas WWII. Wszystkie były szyfrującymi końcówkami dalekopisu, więc używały kluczy (ang. keystream) na taśmach perforowanych, dlatego są określane jako OTT (one-time-tape).

Siemens 1921 German Patent DE371087 i użyty w T-43 w 1943, ale pierwszeństwo należy do Vernama, bo złożył wniosek 13 września 1918. Siemens tak naprawdę dodał do tego tryb online. Vernom wprawdzie opisuje w artykule w AIEE journal w lutym 1926 użycie dwóch zapętlonych taśm o niejednakowej długości ok. 2 m, co nie jest rzeczywistym OTP, ale prawdopodobnie rozwiązanie Siemensa również nim nie było. Telekrypton z 1933 bazował na tej idei.

O miano pierwszego miksera rywalizują:

- Siemens T-43 (1943, Niemcy)
- 5-UCO (ok 1943, UK)
- Rockex (1943, UK/Kanada)

Po wojnie:

- 1946-47 Roelof Oberman z Dr. Neher Laboratory w Leidschendam należącego do duńskiej państwowej telefonii PTT (Staatsbedrijf der Posterijen, Telegrafie en Telefoni) [Colex](https://www.cryptomuseum.com/crypto/ptt/colex/index.htm), też używał dalekopisu Siemens T-37, patent zostal przyznany w latach 50 na Ecolex 1.
- W latach 1953-80 USA i inne kraje NATO używały działających na podobnej zasadzie mikserów [ETCRRM](https://www.cryptomuseum.com/crypto/stk/etcrrm/index.htm), produkcji norweskiej Standard Telefon og Kabelfabrik A/S (STK, Bjørn Røhrholdt i Kåre Meisingset) i sprzedawana do USA i krajów NATO. Używane potem na gorącej linii Moskwa-Waszyngton.

#### Wielka Brytania

Amerykanie do łączności z Londynem używali maszyn Rockex i SIGSALY, opisane są w rozdziale o amerykańskiej kryptologii okresu WWII.

##### Typex

Podstawową brytyjską maszyną szyfrującą podczas wojny był Typex - poważnie zmodyfikowana wersja handlowej Eenigmy. Zostanie opisana w następnym wpisie.

##### SLIDEX

Wprowadzony w 1943 ręczny kryptosystem papierowy używany przez armię brytyjską podczas WWII i później w okresie Zimnej Wojny. Zastosowanie taktyczme, polowe. Znany też jako SLIDEX R/T CODE, R/T w łączności radiowej. Intensywnie używany od lądowania w Normandii. Również przez wojska amerykańskie i kanadyjskie.

Przygotowane macierze liter, słów i popularnych wyrażeń, używano notacji kolumny i wiersza. Miał formę składanego notatnika mieszczącego się w kieszeni, zamknięty miał wielkość 254x157 mm, rozłożony 49 cm szerokości. Prawa strona: papierowe karty 12x17 komórek (w sumie 204) i dwie linijki jedna do identyfikacji linii, druga do kolumn. Lewa strona to kieszeń na dodatkowe matryce linijki i instrukcje.

Każda komórka matrycy mogła kodować albo przypisane znaczenie, albo pojedynczy znak, przełączał kod SWITCH ON na znaki stosowane do koordynatów, częstotliwości i czasu oraz SWITCH OFF dla wyrażeń kodowych.

Szybko złamany przez Niemców. Odtworzyli większość matryc.

Ok 1980 zastąpiony przez BATCO również ręczny szyfr papierowy, ale miał uwierzytelnienie i chroniony podpis. Przez wiele lat używany w sytuacjach, kiedy inne metody nie były dostępne.

- [SLIDEX](https://www.cryptomuseum.com/crypto/uk/slidex/index.htm)

##### 5-UCO

5-UCO to skrót od 5-Unit COntrolled, czyli przeznaczony dla standardowego pięciobitowego dalekopisu. Znana także jako BID/30.

Elektroniczna maszyna szyfrująca OTP, jeden z pierwszych mikserów. Końcówka dalekopisu. W pełni synchroniczne zabezpieczenie danych telegraficznych (Traffic-Flow Security, TFS), także na cywilnych liniach i radio wysokich częstotliwości. Używana przez Brytyjczyków dla komunikacji Top Secret Ultra.

Konstruktorzy: pułkownik G. Bellairs, Dr. G. Timms i D.C. Harwood, ok 1943. Ogromna szafa, napęd to umieszczony na dole silnik prądu stałego 160V. W centrum dwa czytniki taśmy perforowanej, jeden dla klucza nadawczego, drugi dla odbiorczego. Dodatkowy silnik dla zapewnienia synchronizacji.

Ze względu na stopień bezpieczeństwa i skuteczność w eterze używana także po wojnie, ale tylko dla wiadomości o najwyższym stopniu tajemnicy, ze względu na wysokie koszty operacyjne. 1960 sama tylko taśma dla jednej maszyny kosztowała 5 tys funtów rocznie.

W połowie lat 60 zastąpiony przez TSEC/KW-26, szyfr strumieniowy produkcji NSA (nazwy kodowe Romulus i Orion).

- [5-UCO](https://www.cryptomuseum.com/crypto/uk/5uco/index.htm)

##### Colossus

Pierwszy elektroniczny komputer cyfrowy. Zaprojektowany przez Tommy'ego Flowersa, inżyniera elektronika z Post Office Research Station (część General Post Office, GPO) w Dollis Hill. Współpraca: Harry Fensom, Allen Coombs, Sid Broadhurst i Bill Chandler.

Ogromna maszyna, 1700 lamp, powstała w celu rozwiązania problemu sformułowanego przez Maxa Newmana z Bletchley Park. Jej zadaniem było czytanie szyfrogramów maszyny Lorenza (Lorenz SZ-40/42).

Krytycznym elementem konstrukcji był "bedstead" (łoże, dosłownie rama łóżka) optyczny czytnik taśm perforowanych mający prędkość 5 tys znaków na sekundę, potrzebny był specjalny zespół kół napinających.

Pierwszy dostarczony do Bletchley Park 18 stycznia 1944, pierwszy odczyt 5 lutego. Colossus Mark II, 2400 lamp dostarczony 1 czerwca 1944, 5 dni przed lądowaniem w Normandii. Do końca wojny powstało 10 tych maszyn. Po wojnie wszystkie łącznie z dokumentacją zniszczono. Ocalało tylko 8 zdjęć Colossusa. Byłą to ścisła tajemnica do 1974.

Bletchley Park odtworzyło działanie maszyny Lorenza w styczniu 1942, bez wiedzy o oryginale. Pomógł im przypadek: 30 sierpnia 1941 telegrafista na wysłane tekstem jawnym życzenie odbiorcy powtórzył wiadomość z niewielkimi zmianami (skróty, literówki) z tym samym kluczem. Miała 4 tys. znaków. Zespołem analityków kierował matematyk Bill Tutte.

Początkowo do dekryptażu używano "Heath Robinsons": taśma papierowa i proste obwody logiczne
Potem Colossus, pierwszy komputer elektroniczny, lampowy.

Zupełnie niezależnie szwedzcy kryptoanalitycy z FRA (Forsvarets Radioanstalt) również złamali szyfr produkowany przez maszynę Lorenza.

Pierwsze transmisje wykryte w drugiej połowie 1940. BP nazywało je FISH i dla poszczególnych sieci używali nazw gatunków, dlatego TUNNY.

- British Tunny - pierwsza funkcjonalna replika, elektroniczna, laboratorium Tommy Flowersa w Dollis Hill, konstruktorzy: Gil Hayward, Allen (Doc) Coombs, Bill Chandler i Sid Broadhurst, bez danych wywiadowczych o rzeczywistej maszynie; dopiero po lądowaniu w Normandii została przechwycona, okazało się, że jest mechaniczna, byli zdumieni jak jest niewielka.
- Heath Robinson - pierwszy skuteczny deszyfrator; Tommy Flowers i Frank Morell ze stacji badawczej General Post Office (GPO) w Dollis Hill (London). Flowers poznal Maxa Newmana przez Alana Turinga, który podziwiał Flowersa za jego umiejętności w dziedzinie elektroniki; 2 czytniki taśm: jedna dla szyfru, druga dla ustawień startowych klucza, które były testowane w tempie tysiąca znaków na sekundę, przy tej prędkości utrzymanie napięcia i synchronizacji taśmy było bardzo trudne.
- Colossus to była trzecia i ostatnia próba ataku na TUMMY, Flowers zaczął nad nią pracować natychmiast po tym, jak uruchomili Heath Robinson; była to maszyna zupełnie nowej generacji, programowalna, 1700 lamp, ze względu na produkowane ciepło i wielkość wymagała specjalnego pomieszczenia z klimatyzacją, była 5x szybsza od Heath Robinson.

- [Colossus](https://www.cryptomuseum.com/crypto/colossus/index.htm)

#### USA

#### Hebern Rotor Machine

Edward Hebern. Friedman przeprowadził krytyczną analizę tego urządzenia, dlatego armia nie go nie kupiła. Hebern nigdy nie został powiadomiony o przyczynie i ostatecznie wyprodukował ich tylko ok. 100, po czym zbankrutował.

##### SIS

1929 Black Chamber w New York City został rozwiązany, akta przekazane do SIS.

Amerykańską służbą kryptologiczną był Signal Intelligence Service (SIS). Od 1943 do września 1945 Signal Security Agency. Potem przemianowane na Army Security Agency.

Jeszcze przed wojną potrafili czytać japońskie szyfry, sowiecki system złamali dopiero w grudniu 1946 (Venona project).

##### William F. Freedman

Najważniejszym amerykańskim kryptologiem od końca Wielkiej Wojny aż do czasów zimnej wojny był William F. Freedman. Śmiało można powiedzieć, że amerykańska kryptologia wojskowa w latach 1918-65 to Friedman. Już w dzieciństwie zainteresował się szyframi po lekturze "The Gold Bug" Edgara Allana Poego. Jego pierwszym poważnym zadaniem była analiza dzieł Szekspira w poszukiwaniu ukrytych wiadomości, które miał pozostawić rzeczywisty autor: Sir Francis Bacon. Badania te były prowadzone przez Elizabeth Wells Gallup. Jej asystentka, Elizebeth Smith, którą wtedy poznał, została jego żoną.

Został szefem Department of Codes and Ciphers Riverbank Laboratories (Geneva, Illinois). Kiedy USA zadecydowały o powołaniu własnej służby kryptologicznej, armia wysłała oficerów na przeszkolenie do Riverbank i Friedman był ich głównym szkoleniowcem. Specjalnie w tym celu napisał serię prac. Do początku 1918 było ich siedem. Potem zaciągnął się na front i służył we Francji u generała Johna J. Pershinga. W 1920 wrócił do USA i napisał ósmą pracę dla Riverbank "The Index of Coincidence and its Applications in Cryptography" uważaną za najważniejsze opracowanie kryptologiczne w tym okresie.

W 1921 został głównym kryptoanalitykiem War Department, a potem Signals Intelligence Service (SIS). Niezależnie od zmian organizacyjnych, zmian nazw i zmian przeciwników pełnił tę funkcję przez ćwierć wieku, tworząc amerykańską kryptologię. Później przez dwadzieścia lat był szefem NSA.

Stworzył wiele terminów m in "kryptoanalizę". Jedna z jego licznych prac pisana głównie w czasie wolnym "Elements of cryptanalysis" rozrosła się do czterotomowego podręcznika US Army. Rozumiejąc, jak ważne są umiejętności językowe i matematyczne, zatrudnił Solomona Kullbacka, Franka Rowletta i Abrahama Sinkova, a potem dobrze znającego japoński Johna Hurta.

Kiedy w latach 20. pojawiły się maszyny rotorowe, zrozumiał ich znaczenie. Przeanalizował pierwszą dostępną w USA - maszynę Heberna. To był zupełnie nowy rozdział w kryptologii, musiał stworzyć inne metody analizy. Wykrył wiele słabych stron, np. obrót walca z każdym znakiem i umieszczenie najbardziej ruchomego walca na którymś z końców. Wykazał też jakie metody statystyczne mogą służyć do ich łamania. Dopiero wtedy mógł przystąpić do konstrukcji własnego urządzenia wolnego od tych wad. Była to SIGABA, która weszła do służby US Army. Wyprodukowano 10 tys. egzemplarzy, patent wydany w 1944, ale byłą to ścisła tajemnica aż do 2001. Nigdy nie została złamana.

W 1939 Japończycy dla ruchu dyplomatycznego w miejsce RED wprowadzili PURPLE. W tym czasie w USA działały dwa oddziały kryptologiczne: OP-20-G (US Navy) i SIS. Sprawę PURPLE przekazano SIS. Po wielu miesiącach szukania wzorców drużynie SIS kierowanej przez Friedmana i Rowletta odkryli, że PURPLE nie używa rotorów, ale przełączników krokowych jak w centralach telefonicznych. Na podstawie analizy kodu Leo Rosen z SIS zbudował tę maszynę w 1940, i to jak się później okazało identyczną z japońską. Było to jedno z największych dokonań w dziedzinie kryptoanalizy. Na temat jej konstrukcji nie mieli żadnych danych wywiadowczych, zbudowali ją wyłącznie na podstawie szyfrogramów.

Jedna z najważniejszych odczytanych wiadomości była depesza do ambasady japońskiej w Waszyngtonie nakazująca zakończenie negocjacji. Było to wypowiedzenie wojny.

W 1941 z powodu przeciążenia pracą i załamania nerwowego Friedman został hospitalizowany. W tym czasie w styczniu 1941 czterech kryptologów amerykańskich: Abraham Sinkov, Leo Rosen z SIS oraz porucznicy Prescott Currier Robert Weeks z OP-20-G odwiedzili Government Code and Cypher School w Bletchley Park. Nastąpiła częściowa wymiana informacji. Friedman był w Bletchley Park w kwietniu 1943 i odegrał główną rolę w 1943 BRUSA Agreement z 17 maja o pełnej współpracy w dziedzinie techniki wojskowej i wymianie personelu. Dopiero wtedy doszło do wymiany wiedzy o PURPLE w zamian za wiedzę o Enigmie.

Po wojnie pozostał w służbie. W 1949 został szefem oddziału kryptograficznego w nowopowołanym Armed Forces Security Agency (AFSA). W 1952 szefem kryptologii National Security Agency (NSA), która wtedy oddzieliła się od AFSA. Napisał "Military Cryptanalysis" używaną do szkolenia w NSA, potem przejrzane i poszerzone przez asystenta i następcę Lambrosa D. Callimahosa.

Był sceptyczny wobec maszyn i uważał, że to tylko użyteczne narzędzia, pozbawione tego, co jest najważniejsze, czyli wglądu. Pomógł jednak w konstrukcji pierwszych superkomputerów.

W 1955 zawarł w imieniu NSA tajne porozumienie z Crypto AG dające wywiadowi amerykańskiemu backdoora do wszystkich produkowanych przez nich urządzeń.

Jego być może jedynym niepowodzeniem była kryptoanaliza Manuskryptu Voynicha (1403-37), po 4 dekadach prób poddał się. W 1965 przeszedł na emeryturę i wtedy z żoną wrócili do fascynacji, która ich połączyła - krytpoanalizy Szekspira. Napisali [The Shakespearean Ciphers Examined](https://www.marshallfoundation.org/library/digital-archive/shakespearean-ciphers-examined/).

Na zlecenie NSA przygotował Six Lectures Concerning Cryptography and Cryptanalysis. Miały one tak wielkie znaczenie, że NSA skonfiskowała wszystkie materiały.

W National Cryptologic Museum ma popiersie w podpisem "Dean of American Cryptology"

##### M-209

W US Army bardzo popularna była maszyna Hagelin BC-38, a ponieważ Boris Hagelin już od 1940 był w USA armia zamówiła model BC-38 specjalnie dostosowany do ich potrzeb. W pełni mechaniczna, 6 walców i uchwyty na bębnie. Małe pudełko, waga 2,7 kg.

Najliczniej produkowane urządzenie szyfrujące WWII - ogółem wyprodukowano ich 140 tys. Używana aż do wojny koreańskiej.

Konstrukcja AB Cryptoteknik Sztokholm, produkcja Smith & Corona in Syracuse (New York, USA). W US Navy jako CSP-1500, Niemcy nazywali ją AM-1 (Amerikanische Maschine Nr. 1).

Ustawienia - klucz zmieniany codziennie. Niemcy łamali szyfr w 4h, ale używana na pierwszej linii więc takie zabezpieczenie wystarczało.

1952 zastąpiona przez C-52 and CX-52.

- [Hagelin BC-38](https://www.cryptomuseum.com/crypto/hagelin/bc38/index.htm)
- [M-209](https://en.wikipedia.org/wiki/M-209)

##### SIGABA

Electric cipher machine (ECM) Mark II aka ECM Mark III - amerykańska, elektromechaniczna maszyna szyfrująca. Przed i podczas WWII US Army i US Navy rozwijały własne systemy kryptograficzne, nie dzieląc się wiedzą. Były dwa wyjątki: współpraca w zakresie rozpoznania nieprzyjacielskiej komunikacji i SIGABA. W jej skonstruowaniu wzięli udział specjaliści z ramienia US Army (William F. Friedman i Frank B. Rowlett) i US Navy (komandor podporucznik Laurence Safford).

Armia maszynę nazwała SIGABA, marynarka: ECM Mark II, Converter M-134, CSP-888/889; zmodyfikowana wersja marynarki CSP-2900. Niemcy: Amerikanische Maschine Nr. 2.

Zmodyfikwoana SIGABA: Combined Cipher Machine (CCM) używana przez aliantów, inne nazwy: ASAM 5, CSP-1600, CSP-1700 i SIGROD.

W swoim czasie uważana za przewyższająca wszystkie inne rozwiązania tej klasy, przeznaczona do wysokiego szczebla komunikacji z całkowitym bezpieczeństwem. Nigdy nie została złamana.

Używana jeszcze w latach 50 i zastąpiona dopiero przez maszyny takie jak KL-7.

Miała klawiaturę, była zasilana silnikiem elektrycznym i drukowała tekst na taśmie. Trzy zespoły po 5 walców z 26 kontaktami każdy. Każdy zespół walców umieszczony w koszu, który łatwo można było wyjąć po otwarciu obudowy i odkręceniu kilku dużych śrub. Nieregularny ruch walców.

Bardzo intensywnie używała ich armia, jak i marynarka.

Wg NSA, ponad 5 tys. maszyn do 1943 a do końca wojny dobrze ponad 10 tys. dla porównania: Enigma 20 tys. Enigmy były przeznaczone do użytku taktycznego, podczas kiedy Amerykanie używali do tego M-209 (Navy: CSP-1500), których wyprodukowano ok. 140 tys.

##### SIGSALY

Cyfrowe szyfrowanie głosu OTP. Znany pod wieloma nazwami: m.in. Green Hornet.

Projekt Bell Telephone Laboratories (BTL) 1941/1942, zbudowany przez Western Electric w New York (US) w 1943.

Wszedł do służby w kwietniu 1943, dwa miesiące przed inwazją na Włochy. Używany intensywnie podczas WWII, w szczególności do rozmów Churchill - Roosevelt, potem przynajmniej do 1946.

Wiele innowacyjnych koncepcji m.in. pierwsza transmisja PCM (pulse-code modulation). Lampowa. Pojedynczy system to ponad 30 pełnej wysokości standardowych 19-calowych szaf (48,26 cm) 4 gramofony synchronizacji. Ważył 50 t, zużywał 30 kW i wymagał specjalnej klimatyzacji. W 1943 kosztował 1 mln dolarów.

Na całym świecie umieszczono 12 takich zestawów. Pierwszy w Pentagonie. Drugi w Londynie, w piwnicy domu towarowego Selfridges na Oxford Street. Generał Douglas MacArthur miał taką maszynę na swoim okręcie. Instalowane były wyłącznie przez wybranych żołnierzy 805th Signal Service Company z US Army Signal Corps.

Pomiędzy 1943 i 1946, 12 terminali SIGSALY przekazały łącznie 3 tys ściśle tajnych rozmów telefonicznych.

Połączenie głosowe full-duplex przez wąskie pasmo na falach krótkich. Każda końcówka używała 12 indywidualnych kanałów (nośników), przez które wysyłane były dane jako cyfrowy sześciokanałowy MFSK (ang. Multiple Frequency-Shift Keying). Ludzka mowa analizowana 50 razy na sekundę (interwały 20 ms), dzielona na charakterystyczne części, kodowana i wysyłana. Odbierający terminal dekodował i rekonstruował oryginalny głos, z elementami syntetyzacji. Ograniczenia to mała przepustowość (odpowiadająca 1500 bodom) i trudno było rozpoznać osobę na końcu.

Potem inne bardziej zaawansowane techniki kodowania głosu takie jak LPC-10, CELP i MRELP w STU-I.

Po uruchomieniu systemu, konstruktorzy stworzyli następcę: Junior X aka AN/GSQ-3, który zajmował tylko 6 szaf 19" i mógł się zmieścić w ciężarówce, ale było już za późno, by wszedł do służby. Po wojnie SIGSALY została wyłączona i w większości zniszczona łącznie z dokumentacją.

- [SIGSALY, an Early Digital Secure Speech System Used in World War II](https://www.historyofinformation.com/detail.php?id=4897)
- [SIGSALY](https://www.cryptomuseum.com/crypto/usa/sigsaly/index.htm)

##### SIGCUM

SIGCUM, aka Converter M-228

Elektromechaniczna, rotorowa maszyna szyfrująca, końcówka dalekopisu.

Skonstruowana w pośpiechu przez Williama Friedmana i Franka Rowletta.

Wykonanie Teletype Corporation (produkowała SIGABA).

Weszła do służby w styczniu 1943, bez wymaganej przez konstruktorów weryfikacji. Połączenie Waszyngton - Algier. Rowlett zalecał opóźnienie we wdrożeniu by przeprowadzić testy. Ale była pilnie potrzebna. Więc zaproponował "testy na produkcji" - w pomieszczeniu szyfrowym w Pentagonie została zainstalowana maszyna szpiegująca, która pełniła rolę nieprzyjacielskiego nasłuchu. Obsługiwał ją Rowlett i kryptoanalityk Robert Ferner. Po kilku dniach operator SIGCUM popełnił błąd nadając tę samą wiadomość powtórnie z tymi samymi ustawieniami (czyli kluczem). W ciągu 24 godzin Rowlett odczytał ustawienia i tekst jawny, a wkrótce potem wywnioskował okablowanie walców szybkiego i środkowego.

Maszyna od razu została wycofana i prace nad jej zamiennikiem SIGTOT uzyskały najwyższy priorytet. Przeprojektowana ponownie w służbie od kwietnia 1943 do lat 60.

- [SIGCUM](https://en.wikipedia.org/wiki/SIGCUM)

##### SIGTOT

Mikser One-Time Tape (OTT) używany od WWII, potem przez NATO razem z brytyjskim 5-UCO.

Projekt Leo Rosena. Początkowo używał tego samego miksera Bell Telephone 132B2 co SIGCUM (potem zastąpił go udoskonalony mikser SSM-33). Brytyjczycy skonstruowali podobną maszynę 5-UCO. Ogromna maszyna zajmująca wiele stołów.

Właśnie podczas używania miksera 132B2 dostrzeżono zjawisko niepożądanej emisji wrażliwych danych o nazwie kodowej TEMPEST.

Wymagał ogromnych ilości taśmy, tylko w 1955 NSA wyprodukowała ponad 1,6 mln rolek. Problem logistyczny generowania i dostarczania i niszczenia ograniczył zastosowanie.

W latach 50 U.S. Army Security Agency rozpoczęła prace nad następcą i w rezultacie NSA skonstruowała KW-26 (ROMULUS).

- [SIGTOT](https://www.cryptomuseum.com/crypto/usa/sigtot/index.htm)

##### Telekrypton

Elektromechaniczna maszyna OTT (w zamierzeniu), zbudowana ok 1933 przez Western Union Telegraph Company w małej liczbie (US Patent 1310719). Miał to być proof of concept szyfru Vernama. Był to niezbyt udany eksperyment. Nie odniósł sukcesu rynkowego, miał dwie słabości:

- wielki, cały stół sprzętu (w sprzęcie komercyjnym to poważna przeszkoda dla klienta)
- zapętlona taśma z kluczem (looped keystream tape), co jest poważną wada kryptograficzną, jeżeli klucz ma okres szyfr może zostać odczytany

W 1940 British Security Coordination (BSC, brytyjski wywiad) potrzebowała maszyny szyfrującej do komunikacji w USA, między BSC w Waszyngtonie i BSC w Nowym Jorku. Poproszono kanadyjskiego specjalistę łącznościowca Benjamina deForesta Bayly o pomoc. Western Union ciągle miała dwie maszyny Telekrypton w magazynie, więc ich użył i przerobił na potrzeby BSC. Usunięto niepotrzebne części i wprowadzono taśmę losową, przez zapewnienie jej unikalności i większej długości niż wiadomowść. Obie taśmy miały być niszczone natychmiast po użyciu.

Pierwsze taśmy były wytwarzane ręcznie. Pierwsza linia Telekryptona między BSC w Nowym Jorku i BSC w Waszyngtonie ruszyła w styczniu 1942, w maju 1942 dodatkowa linia do Ottawy a w lipcu między BSC i nadajnikiem transatlantyckim w Camp X w Whitby 1 (Ontario) - to nazwa kodowa tajnego ośrodka BSC między Whitby i Oshawa, obecnie Intrepid Park.

- [Telekrypton](https://www.cryptomuseum.com/crypto/usa/telekrypton/index.htm)

##### Rockex

W 1943 Bayly jeszcze raz udoskonalił Telekrypton i zmodyfikował logikę miksowania tak, że tylko 26 znaków alfabetu było w szyfrogramie co pozwalało wygodnie dzielić szyfrogram na grupy po 5 liter automatycznie wprowadzaną spacją - Rockex. Pierwszy raz użyta na transatlantyckim łączu Camp X i UK.

W przeciwieństwie do Telekryptona był to prawdziwy OTT.

Lampowa, działała w trybie online i offline.

Od 1944 budowana przez HMGCC w Hanslope Park (UK). Zbudowali 12 Rockex I, potem II. Późniejsze wersje znane jako BID/08/05, BID/08/06, BID/08/07 i BID/08/08
Ostatnia maszyna zakończyła służbę w 1983.

Po wojnie wiele razy modyfikowana ze wzgledu na problem TEMPEST.

Używana przez UK i Kanadę dla wiadomości TOP SECRET. od lipca 1955 zezwolenie dla tajnych wiadomości NATO wszystkich stopni łącznie z COSMIC, ale było ich mało więc tylko UK ich używało. Używały jej również kraje Commonwealthu: Australia i Nowa Zelandia, ale tylko do ruchu dyplomatycznego z UK.

Rockex Mk. III, IV i V budowane w Borehamwood (UK), tam też wytwarzano taśmy.

1962 Rockex zastapiony przez kompatybilny Noreen (BID/590) ale pozostał na służbie dla użytku wojskowego i dyplomatycznego między Noreen UK i Canada do 1983.

- [Rockex](https://www.cryptomuseum.com/crypto/uk/rockex/index.htm)

#### Niemcy

Kryptologia niemiecka okresu wojny to głównie Enigma. Kriegsmarine od 1926, wojska lądowe od 1928. Zasadniczy model wojskowy - Enigma I weszła do wyposażenia w 1930 i przez piętnaście lat, aż do samego końca wojny służyła w Reichswehrze, a potem Wehrmachcie. Dokładnie jej historia, modele i dekryptaż zostanie opisany w drugiej części tej serii.

Enigma w tym okresie była najważniejszym i długo jednym urządzeniem szyfrującym używanym w armii niemieckiej, ale to nie jest cała niemiecka kryptologia okresu wojny. Trzeba omówić dwa szyfry pomocnicze i trzy urządzenia stacjonarne. Jedno z nich miało porównywalne znaczenie dla przebiegu wojny jak Enigma.

##### Reservehandverfahren

Reservehandverfahren (RHV) był to zapasowy szyfr ręczny Kriegsmarine. Używano go w sytuacjach, kiedy Enigma nie była dostępna.

Brytyjczycy po raz pierwszy zetknęli się z nim w 1938 i dopiero po trzech latach w czerwcu 1941 udało im się go złamać. A, i to tylko dzięki temu, że przechwycili dokumenty z U-Boota U-110. Zaskakujące, jeżeli weźmie się pod uwagę, że był dość prosty w użyciu, a do tego czasu mieli 1400 wiadomości. W pierwszym etapie był transpozycją, a potem podstawieniem dwuznaków wgf tabeli. Odkrycie to było ważne, bo dostarczało próbek (eng. cribs) do ataku ze znanym tekstem jawnym.

- [Reservehandverfahren](https://en.wikipedia.org/wiki/Reservehandverfahren)

##### Werftschlüssel

Szyfr stoczniowy - używany przez i do komunikacji z małymi jednostkami pływającymi (służby portowe), które nie miały takiego znaczenia, żeby dostać Enigmę.

Polialfabetyczne dwuznakowe podstawienie. Tekst jawny układany w kolumnie o stałej szerokości 5 znaków. Podstawiano dwuznaki w sąsiedztwie pionowym, w każdej kolumnie inna tabela podstawień dwuznaków. Tabele w formie książeczek z 20 potem 30 tabelami wymienione były regularnie co 2 miesiące. Każda tabela to 26x26 znaków, czyli 676 możliwości. Szyfrowanie odwracalne, tzn. ta sama procedura szyfrowała i odszyfrowywała, co było łatwe w użyciu, ale stanowiło słabość. Inna słabość tego szyfru to reguła tworzenia tabel wymiany zapewniająca, że szyfrowany znak nie znajdzie się w odpowiadającym dwuznaku, co miało zabezpieczyć przed pomyłkami.

Przechwycony przez Brytyjczyków po raz pierwszy w kwietniu 1949 i kilka tygodni złamany w Bletchley Park. Od marca 1941 do lutego 1945 przechwycono 33 tys. wiadomości. Dostarczało próbek do ataku ze znanym tekstem jawnym.

- [Werftschlüssel](https://de.wikipedia.org/wiki/Werftschl%C3%BCssel)

##### T-52 Geheimschreiber

Oficjalna nazwa: Schlüsselfernschreibmaschine aka SFM (dalekopis szyfrowy) powszechnie nazywany T-52 Geheimschreiber aka G-Schreiber
Szyfr Niemcy nazywali Sägefisch, w BP STURGEON.

Elektroniczna maszyna szyfrująca dla dalekopisu (telex) zbudowana ok 1930 w Siemens & Halske. Jedna z głównych niemieckich wojskowych maszyn szyfrujących.
Masywne urządzenie, 100 kg wagi. Wielki stół z dalekopisem T-36 w centrum. Główna jednostka szyfrująca składała się z 10 karbowanych walców. Tekst jawny od razu był szyfrowany i na wyjściu automatycznie odszyfrowywany, operator nie widział szyfrogramu. O tak działających maszynach mówi się, że działają w trybie online.

Możliwe było odczytanie wiadomości, jeżeli została przejęta w całości ("if messages had been received in depth"?). Zdarzało się to rzadko, bo maszyna była używana głównie do łączności kablowej. Sukces odnieśli Brytyjczycy i Szwedzi.

Przez lata użytkowania była wiele razy udoskonalana i uważano, że zapewnia niezłą ochronę. Po wojnie używana we Francji, Holandii i przez duńską marynarkę.

- [T-52 Geheimschreiber](https://www.cryptomuseum.com/crypto/siemens/t52/index.htm)

##### Maszyna Lorenza

Oficjalna nazwa Lorenz SZ40 (późniejsze wersje SZ42a, SZ42b i SZ42c). Skrót SZ oznaczał Schlüsselzusatz - załącznik, dodatek szyfrowy, bo tak samo jak T-52 był szyfrującą końcówką dalekopisu. Szyfr Brytyjczycy określali nazwą kodową TUNNY.

W 1940 Wehrmacht rozpoczął wdrożenie do łączności na wysokim szczeblu. Były to stacjonarne stacje dalekopisowe, na końcu linii był standardowy dalekopis Lorenza i do niego dołączano maszynę Lorenza. Lorenz AG to berliński producent sprzętu elektrycznego: oświetlenie, łączność, telefon, radio i radar. Na początku lat 30. opracowali System Lorenza radionamierzanie lądujących samolotów.

Również była to maszyna rotorowa, ale działająca na innej zasadzie. Szyfr strumieniowy. Ówczesne dalekopisy przesyłały znaki w systemie 5-bitowym (kod Baudot). Maszyna Lorenza dołączała równolegle generowane 5 pseudolosowych bitów i wykonywała XOR z tekstem jawnym. Bity pseudolosowe generowane były przez 10 walców, 5 poruszało się regularnie, pozostałe nieregularnie i sterowane były dwoma walcami napędowymi. Działała w trybie online i offline. Od czerwca 1941 w służbie.

Stacje: Berlin, Rzym, Tunis, Paryż, La Roche, Oslo, Kopenhaga, Królewiec, Ryga, Ukraina Południowa, Północna i Wschodnia. Białoruś Środkowa, Belgrad, Bukareszt, Saloniki, Rodos. Główne stacje to Berlin i Królewiec.

Do odczytania TUMMY Brytyjczycy skonstruowali maszyny Colossus.

- Crypto Museum [Lorenz SZ-40/42](https://www.cryptomuseum.com/crypto/lorenz/sz40/index.htm)

##### Siemens T-43

Oficjalna nazwa Schlüssel-Fernschreibmaschine SFM T-43. Niemcy szyfr nazywali Sägefisch (ryba piła) z powodu charakterystycznego dźwięku modulowanego sygnału; BP "Trasher".

Jeden z pierwszych mikserów, jedna z pierwszych skutecznych maszyn OTP. One-Time Tape, OTT.

Maszyna szyfrowa końcówka dalekopisu (telex), 1943 Siemens & Halske, wprowadzona 1944.

Powstała na podstawie dalekopisu T-37 i miała czytnik z niszczarką taśm perforowanych, każdy znak wprowadzony z klawiatury był XOR ze znakiem klucza, po odczycie dziurkacz niszczył kod na taśmie.

Ze względu na późne wprowadzenie powstało od 30 do 50 tych maszyn. Żadna maszyna nie ocalała, istnieje bardzo niewiele zdjęć i wszystkie pochodzą z jednego źródła. Amerykańska komisja TICOM wysłała sześć T-43 do USA razem z sześcioma niemieckimi kryptologami. Maszyny przejęte w Norwegii wysłano do Bletchley Park. Nic nie wiadomo o ich powojennym losie, archiwa brytyjskie i amerykańskie nic nie mówią w tej sprawie. Ze wszystkich maszyn szyfrujących WWII ta jest najmniej znana.

Nie wiadomo jak generowano klucz i jak dystrybuowano taśmy. Projektanci mieli zapewniać, że klucz jest generowany przez rzeczywisty RNG (Random Number Generators) i nie ma okresu kryptograficznego. Jednak brytyjska analiza szyfru wykazała, że okres istnieje, więc bardziej prawdopodobna jest wersja, że klucz generowały dwa spięte w kaskadę Siemens T-52.

Problem TEMPEST mechaniczne opóźnienie przekazywania sygnału powodowało przesunięcie fazy pomiędzy jawnym tekstem a kluczem, można to zobaczyć na oscyloskopie. Kryptolodzy z OKW-Chi zauważyli ten problem i stwierdzili, że na tej podstawie można odtworzyć jawny tekst z transmitowanego sygnału, dlatego dodano specjalne filtry. Siemens zbudował kolejną wersję T-43 wolną od tego błędu, ale zanim weszły do użytku, wojna się skończyła.

Jednak nie ma dowodu, że Bletchley Park wykorzystał tę słabość. Wygląda na to, że znaleźli regularności i stąd nazwa kodowa Trasher.

- [Siemens T-43](https://www.cryptomuseum.com/crypto/siemens/t43/index.htm)

#### Japonia

Główny japoński kryptograf: Teiji Takagi.

##### Type A (RED)

1930 Type A Cipher Machine / System 91 Typewriter for European Characters - Maszyna Do Pisania Europejskich Znaków Systemu 91 (nazwa ta bierze się z roku wprowadzenia do służby, 1931 to w japońskim kalendarzu 2591), amerykańska nazwa kodowa RED.

RED Była prosta i nieskuteczna. Została złamana już w 1935.

##### Type B (PURPLE)

1939 Type B Cipher Machine / System 97 Typewriter for European Characters /, amerykańska nazwa kodowa PURPLE.

PURPLE Po nawiązaniu bliższych kontaktów z Niemcami stworzyli własną wersję Enigmy. Odziedziczyła błędy Typu A, co ułatwiło jej złamanie.

Amerykanie dokonali tego, nie mając żadnych danych wywiadowczych co do konstrukcji. Na podstawie samego tylko szyfru pod koniec 1940 skonstruowali odwrotną inżynierią własną maszynę - analog. Takim właśnie analogiem dysponowała jednostka Cast.

##### Kryptoanaliza

Amerykanie czytali japoński szyfr dyplomatyczny. W zaledwie 4 dni złamali nowy szyfr wojskowy wprowadzony po ataku na Pearl Harbor.

Niemcy ostrzegali Japończyków, że ich kryptosystem został ujawniony. W kwietniu 1941 niemiecka ambasada w Waszyngtonie poinformowała Ribbentropa, że z absolutnie pewnego źródła dowiedziała się, że Amerykanie czytają japońskie meldunki. Tym źródłem prawdopodobnie był ówczesny sowiecki ambasador, który doszedł do tego drogą dedukcji. Japończycy jednak uznali, że ich system nie ma słabości i nawet nie próbowali go udoskonalać.

#### CCCP

W latach 30. oczywiste było, że istniejące ręczne systemy szyfrowania (niezależnie od tego, jak bezpieczne) nie są już w stanie poradzić sobie z narastającym przepływem informacji, ze względu na niską szybkość ich przetwarzania. Zaszyfrowanie wiadomości składającego się z półtorej strony zajęło 4-5 godzin i tyle samo czasu zajęło odszyfrowanie.

- 1938 W-4 pierwsza sowiecka maszyna szyfrująca, dała początek całej serii M
- 1939 M-100 "Widmo"
- 1939 K-37 "Kryształ" zmodyfikowana Hagelin B-211
- 1942 M-101 "Szmaragd"
- 1945 M-102 "Malachit"
- 1946 M-150 "Rubin"

W latach 1940-41 był produkowany w leningradzkiej Fabryce nr 209, a w latach 1942-45 w swierdłowskiej Fabryce nr 707.

Porównanie:

- do maja 1945 ponad 130 oddziałów RKKA było uzbrojonych w 396 zestawów sprzętu szyfrującego (serii M lub K-37)
- do połowy 1941 wyprodukowano 50 tys maszyn szyfrujących Enigma, a do 1945 ponad 100 tys, a nie była to jedyna niemiecka maszyna szyfrujaca
- W USA wyprodukowano 140 tys M-209 i 10 tys maszyn SIGABA.

Generalna słabość łączności radiowej, małe nasycenie sprzętem, wysoka zawodność, braki w wyszkoleniu i brak procedur. Czasem celowo pozostawiano radiostacje w garnizonach. Zresztą w RKKA panowała mania tajności, czasem oficerowie nie mieli map ani zegarków.

Na poziomie strategicznym używano OTP. Nie niszczono kluczy, po dojściu do końca jeżeli nie było nowych książeczek używano po raz kolejny tych samych kluczy. To umożliwiło Amerykanom złamanie ich szyfru - program "Venona".

##### W-1 / W-4

W 1931 powołano Wydział 8 Sztabu Armii Czerwonej zajmujący się łącznością. Szef 2 sekcji Wydziału Iwan Pawłowicz Wołosok (Волосок) absolwent Wyższej Szkoły Inżynierii Marynarki Wojennej im F.E. Dzierzyńskiego i łącznościowiec był głównym konstruktorem pierwszej sowieckiej maszyny szyfrującej.

Wołosok 1 (ros. ШМВ-1, шифровальная машина Волоска 1) w 1932 powstały 2 prototypy, ale wyniki były niezadowalające. Nakładanie losowej sekwencji i tworzenie szyfrogramu. Sumatory tekstu jawnego i jednorazowego kodu binarnego. (ros. "конструктивно являлись сумматорами знаков открытого текста со знаками внешней гаммы, носителем которой являлись одноразовые ленты случайного двузначного кода.")

W styczniu 193 W-4 przeszedł testy państwowe i w maju 1938 został przekazany do produkcji w zakładzie nr 209 im. AA Kułakowa w osobnym dziele produkcji sprzętu ściśle tajnego. Pod koniec roku rozpoczęły się dostawy do wojsk, produkcja trwała ok roku. Czas przetwarzania informacji został skrócony 5-6 razy. Szybkość przetwarzania wynosiła 300 znaków na minutę.

Składał się z 8 osobnych jednostek i niemieckiej elektromechanicznej maszyny do pisania "Mercedes". Łączna masa 141 kg.

W 1939 inżynier Nikołaj Michajłowicz Szarygin przeprowadził poważną modernizację pomysłu Wołoska. Nowe urządzenie otrzymało nazwę M-100 "Widmo" i od 1940 roku było produkowane równolegle z W-4.

##### M-100 "Widmo"

W 1939 pod kierownictwem Nikołaja Michajłowicza Szarygina (Шарыгин) prace nad modernizacją W-4. M-100 Widmo (ros. Спектр). Produkcja od 1940. Do czerwca 1941 96 zestawów M-100. Używana na poziomie operacyjno-strategicznym.

Liczbę jednostek zmniejszono do trzech, wagę do 116 kg. Niemiecka maszyna do pisania zastąpiona własnym urządzeniem drukującym:

- mechanizm taśmowy z nadajnikiem
- klawiatury z ustawieniami
- urządzenia instalowanego na klawiaturze oraz siedmiu dodatkowych bloków

Specjalistyczne urządzenia drukujące stały się integralną częścią maszyn sowieckich, możliwość dokumentowania informacji. Tekst wydrukowany przez maszynę szyfrującą stał się dokumentem o znaczeniu prawnym.

Akumulatory do zasilania części elektrycznej maszyny ważyły 32 kg. Szybkość wybierania wynosi 300 znaków na minutę.

Udokumentowane użycie:

- walki nad jeziorem Chasan 1938
- w Hiszpanii 1939
- na Chałchin-Goł 1939
- Wojna Zimowa

1939 w USA kupiono 100 autobusów Studebaker - mobilne jednostki szyfrujące używane także podczas marszu jednostek.

W lipcu 1941 roku produkcja ewakuowana z Leningradu do Swierdłowska. W dwóch rzutach przewieziono ponad 150 sztuk najcenniejszego sprzętu i 300 pracowników zakładu.

Udoskonalony M-100 czyli M-101 Szmaragd dwukrotnie lżejszy i 6x mniejszy. Składał się tylko z dwóch jednostek.

##### K-37 Kryształ

W Sztokholmie sowieckie przedstawicielstwo handlowe kupiło 2 maszyny Hagelin B-211.

Na ich podstawie w 1937 pod kierownictwem głównego projektanta Walentina Nikołajewicza Rytowa powstał K-37 Kryształ (ros. Кристалл). Przyjęta na wyposażenie RKKA w 1939. Używana do 1947. Miała zastąpić ręczne szyfry na poziomie operacyjnym armia-korpus-dywizja (w marynarce flotylla). Waga 19 kg. Zewnętrzna konfigurowalna tablica łącznikowa więc konfiguracja była możliwa bez otwierania obudowy. Zamiast matrycy 5x5 użyto 5x6, bo inny alfabet. Do lata 1941 ok. 150 sztuk.

Zawodna i słaba. Usiłowano ja udoskonalić, ale zaprzestano tych prób po dekrecie GKO nr 3596 16 czerwca 1943 nakazującego przyspieszenie dostaw urządzeń szyfrujących.

We wrześniu 1941 K-37 został zdobyty przez Niemców. Po analizie Niemcy uznali, że jest "prymitywna" i nie daje żadnego bezpieczeństwa. Sowieccy kryptolodzy byli tego samego zdania. Potem była używana tylko na Dalekim Wschodzie. Niemieccy kryptoanalitycy podobno zeznawali Amerykanom, że nie przechwycili ruchu z K-37. Brak udokumentowanych odczytanych meldunków.

W latach 1940-41 produkowany w zakładzie nr 209, 1942-1945 w zakładzie nr 707 w Swierdłowsku.

W 1946 złamany przez analog AFSA Sauterne Mk-I.

Na jego podstawie powstała potem cała rodzina sowieckich maszyn szyfrujących.

1857 osób personelu usług szyfrujących. Średnio szybkość przesyłania i przetwarzania zaszyfrowanych informacji wzrosła 5-6 razy.

##### M-101 "Szmaragd"

Projektanci Szarygin i Kozłow pod nadzorem Wołosoka. Otrzymali Nagrodę Stalina III stopnia za stworzenie i wdrożenie maszyny szyfrującej M-101 "Szmaragd". (ros. "Изумруд"). Wołosok otrzymał również stopień naukowy kandydata nauk technicznych bez obrony pracy dyplomowej oraz stopień wojskowy generała dywizji Korpusu Łączności.

Dwie jednostki, dwukrotne zmniejszenie wagi, do 64,5 kg i sześciokrotne zmniejszenie wielkości. Oddanie od użytku 1942, w 1943 wyprodukowano w Swierdowsku w zakładzie 707 ponad 90 sztuk. Używane również w lotnictwie bombowym dalekiego zasięgu.

Złamane przez USA w 1946.

##### Kodery telegraficzne

1939 Zakład nr 209 - prototypy urządzeń do kodowania komunikatów telegraficznych. Były to:

- S-308 (najbardziej rozpowszechniony później) dla telegrafów francuskiego standardu Baudot
- S-309 dla sowieckiego telegrafu ST-35, w czasie wojny jego produkcję przeniesiono do Swierdłowska Zakład nr 707
- C-307 końcówka do kodowania polowego dla telegrafu zasilanego bateryjnie
- C-306 do podłączenia klasycznego kodu Morse'a (zasilanie sieciowe)

W 1940 grupa inżynierów pod kierownictwem P.A. Sudakowa opracowała wojskowy aparat telegraficzny typu start-stop z wymiennym modułem szyfrującym NT-20

##### Łączność głosowa

<!-- from polmotska -->

Głównym środkiem komunikacji w ZSRR w latach wojny była tzw. łączność wysokich częstotliwości (ros. ВЧ-связь). Zorganizowana w latach 30. XX wieku i była wykorzystywana głównie przez wyższych urzędników cywilnych i wojskowych. W latach wojny za jego pomocą przekazywano informacje między kwaterą główną dowództwa frontów a armiami.

Możliwości szyfrowania rozmów telefonicznych w latach wojny były stosunkowo niewielkie. Zostały opracowane przez specjalistów, którzy pracowali w zakładzie Czerwony świt (ros. Красная заря) w Leningradzie. Działały na zasadzie inwersji widma: wiadomość głosowa jest dzielona na segmenty transmitowane na różnych częstotliwościach nośnych. Wybór częstotliwości na drodze prostej zamiany albo za pomocą generatora liczb pseudolosowych. Jednak taki system nie jest wystarczająco niezawodny ze względu na ograniczoną liczbę częstotliwości, a sygnał można łatwo przywrócić.

Aparat "UE" opracowany w 1936, potem wielokrotnie modyfikowany; do 1940 roku fabryka wyprodukowała 262 urządzenia, które opierały się głównie na zasadzie inwersji widma.

W 1938 inżynier Czerwonego świtu Władimir Kotelnikow opracował S-1 Soból (ros. Соболь). w 1941 fabrykę przeniesiono do Ufy. Powstały bardziej zaawansowane wersje Sonbola - SI-15 Parus (ros. Синица) i SAU-16 Gil (ros. Снегирь). Miały wielkość walizki. Służyły one głównie do szyfrowania komunikacji między dowódcami frontowymi a przedstawicielami Stawki.

Prawdziwym przełomem było udoskonalone urządzenie Sobol-P, opracowane w 1942 roku do szyfrowania radiotelefonii krótkofalowej, użyty na dużą skalę podczas bitwy na Łuku Kurskim. Użyto kolejno dwóch przekształceń: opóźnienia fragmentów mowy zapisanych na krótkotrwałej pamięci dynamicznej na bębnie magnetycznym oraz modulacja pierścieniowa widma mowy (ros. кольцевая инверсия спектра речи) na ośmiu różnych częstotliwościach z krokiem 250 Hz. Za permutacje częstotliwości i czasu segmentów mowy odpowiadał losowy klucz na taśmie perforowanej. Jedyną wadą urządzenia był niski poziom zrozumiałości mowy. Uznane było za bezpieczne i używane zarówno w wojsku, jak i dyplomacji.

W marcu 1943 roku Władimir Kotelnikow i jego koledzy otrzymali Nagrody Stalina

W 1944 w Instytucie nr 56 Ludowego Komisariatu Przemysłu Elektrycznego skonstruowano przewodowe urządzenie Sowa (ros. Сова). Jego zadaniem było zamknięcie kanałów komunikacyjnych wysokiej częstotliwości utworzonych przez przenośny dwukanałowy sprzęt telefonii wysokiej częstotliwości НВЧТ-42 (aka ros. Сокол) w zakresie do 10 kHz. Na podobnej zasadzie działały urządzenia Newa i Wołga-S.

Eksperymentowano z rozwiązaniami zagranicznymi. Na przykład amerykański zestaw z pojedynczą inwersją widma był używany w moskiewskim centrum radiotelefonicznym, a enkoder Siemensa był testowany w 1936 na linii Moskwa - Leningrad; testowano też przenośne urządzenie telefoniczne firmy Siemens.

##### Podsumowanie

Sam 8 Wydział RKKA w ciągu czterech lat przetworzyła ponad 1600 tys. wiadomości równego typu. Czasem ponad 1,5 tys. dziennie. Stawka wysłała ponad 3,2 mln wiadomości. Przez sześć lat przeszkolono i wysłano na front około pięciu tysięcy specjalistów od szyfrowania. Łączna długość wojskowych linii łączności HF według stanu na sierpień 1945 przekroczyła 36,8 tys. km. Wyposażenie RKKA w łączność telefoniczną i radiową w latach wojny niskie, jakość sprzętu słaba, awaryjność wysoka.

Jeden z konstruktorów maszyn szyfrujących M S Kozłow był wysyłany na front w celu szkolenia kadr 32 razy. W maju 1945 grupa specjalna pod jego kierownictwem wywiozła z Poczdamu i Karlhorst trzy wagony sprzętu kryptograficznego. W marynarce wojennej powstały specjalne ekipy nurkowe, których jedynym zadaniem było pozyskiwanie tych urządzeń z wraków. Zrozumienie niemieckiej techniki znacznie rozwinęło sowiecką kryptologię.

Ostatecznie podsumowaniem doświadczeń wojennych i całej epoki maszyn rotorowych była maszyna M-125 Fiołek (ros. Фиалка) używana w latach 1956-89.

Na początku wojny sowieckie szyfry zwykle nie były trudne dla niemieckich kryptoanalityków. Dotyczy to zwłaszcza wiadomości przesyłanych przez partyzantów, ktorzy musieli polegać na własnej pomysłowości, a nie wyszkoleniu. Niemcom nie udało się osiągnąć wielkich sukcesów w łamaniu sowieckich kodów. 17 czerwca 1945 przesłuchiwany szef sztabu kwatery głównej Hitlera generał Alfred Jodl powiedział, że 90% informacji uzyskanych przez Niemców na temat przebiegu wojny to dane radiokomunikacyjne, ale ograniczały się do strefy taktycznej i nie udało im się przechwycić i odszyfrować wiadomości na poziomie łączności Stawki i sztabów Frontów i armii.

O znaczeniu jakie dla Niemców miała sowiecka łaczność, świadczy rozkaz Hitlera dla Wehrmachtu z sierpnia 1942:
>Kto weźmie do niewoli rosyjskiego oficera szyfranta lub przejmie rosyjską technologię szyfrującą, ten otrzyma Krzyż Żelazny, urlop domowy i pracę w Berlinie, a po zakończeniu wojny - posiadłość na Krymie.

##### Odnośniki

- [K-37](https://www.cryptomuseum.com/crypto/ussr/k37/index.htm)
- [Soviet cipher teleprinters of WWII](http://chris-intel-corner.blogspot.com/2012/08/soviet-cipher-teleprinters-of-wwii.html)
- [Шифровальные устройства](http://kryptography.narod.ru/mashiny.html)
- Sprzęt armii sowieckiej i rosyjskiej od 1917 roku do dnia dzisiejszego [W trakcie pisania o Enigmie zorientowałem się](https://www.facebook.com/groups/343904839303373/posts/1416005662093280)
- [Шифровальные машины СССР 1931-1991 гг. (Обзор)](http://prizmablog.ru/shifrovalnye-mashiny-sssr-1931-1991-gg-obzor/)
- [Создание шифровальной службы СССР](http://prizmablog.ru/shifrsluzhba-sssr-rossii-ch1/)
- [Шифровальная служба СССР/России в годы войны и послевоенный период](http://prizmablog.ru/shifrsluzhba-sssr-rossii-ch2/)
- [Шифры и СУВ](http://prizmablog.ru/shifry-i-suv/)
- [Шифровальная техника Советского Союза. Русские «Энигмы». Часть 5](https://topwar.ru/151854-shifrovalnaja-tehnika-sovetskogo-sojuza-russkie-jenigmy-chast-5.html)
- [Шифровальные устройства | СССР](https://wwii.space/shifrovalnyie-ustroystva-sssr/)
- [Русские шифровальные «Энигмы»: загадки советской криптографии](https://novate.ru/blogs/040119/48984/)
- [Сокровищница отечественной криптографии](https://habr.com/ru/company/ua-hosting/blog/368663/)
- [Прочти меня, если сможешь](https://www.polkmoskva.ru/articles/machines/prochti-menya-esli-smozhesh/)
- «Анализ состояния и деятельности шифровальной службы СССР»

#### Podsumowanie

Kryptografia miała ogromny wpływ na przebieg WWII - widzimy przede wszystkim zdecydowaną asymetrię. Brytyjczycy i Amerykanie czytali niemieckie i japońskie szyfry, o czym, ani Niemcy, ani Japończycy do końca wojny nie wiedzieli. Z drugiej strony: kryptologia aliantów zachodnich nie została skutecznie zaatakowana.

Sowieci złamali japoński system rok po Amerykanach, pod koniec 1941, dzięki czemu (plus Sorge) wiedzieli, że Japonia ich nie zaatakuje. Umocniło to zasadność decyzji z 1941 o przesunięciu dywizji z Syberii do obrony Moskwy. Czasem mówi się, że był to decydujący czynnik, ale w rzeczywistości to przesunięcie było długim procesem trwającym od sierpnia, a front dalekowschodni był nieruszony. W kontakcie z Armią Kwantuńską RKKA miała cały czas niezachwianą przewagę liczbową i zdecydowaną technologiczną.

We wrześniu 1945 K.E. Shannon dostarczył dokument zatytułowany "The Mathematical Theory of Cryptography" w ramach kontraktu z Bell Labs. W 1949 roku dokument ten został odtajniony i opublikowany pod tytułem "Teoria komunikacji w systemach tajnych".

### Odnośniki

- [Crypto Museum](https://www.cryptomuseum.com/index.htm)
- [dCode - Solvers, Ciphers, Calculators, Decoders, Online](https://www.dcode.fr/en)
- [Cipher Machines](https://ciphermachines.com/)
- [Crypto Corner](https://crypto.interactive-maths.com/)
- [Crypto Machines](http://www.jproc.ca/crypto/)
- [Christos military and intelligence corner](http://chris-intel-corner.blogspot.com/)
- NSA [German Cipher Machines of World War II](https://www.nsa.gov/Portals/70/documents/about/cryptologic-heritage/historical-figures-publications/publications/wwii/german_cipher.pdf)
- [Cryptography Visualization Tools: A Tutorial | Dr. C.-K. Shene](https://pages.mtu.edu/~shene/NSF-4/Tutorial/index.html)
- [On the history of cryptography during WW2, and possible new](https://link.springer.com/content/pdf/10.1007%2F3-540-39805-8_2.pdf)
- [Cryptology, the Secret Battlefield of World War I: Dawn of the Crypto Arms Race Ralph Simpson](https://www.worldwar1centennial.org/images/California/pdf/ww1cryptology_paper.pdf)
- Britannica.com [Developments during World Wars I and II](https://www.britannica.com/topic/cryptology/Developments-during-World-Wars-I-and-II)
